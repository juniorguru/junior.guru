---
title: Otázky a odpovědi
template: main_about.html
---

{% from 'macros.html' import lead %}


# Klub: Otázky a odpovědi

{% call lead() %}
Vrtá ti hlavou, jak přesně funguje klub? Prolétni si tuto stránku, třeba najdeš odpovědi. Pokud ne, neváhej a piš na {{ 'honza@junior.guru'|email_link }}.
{% endcall %}

[TOC]

## Jak funguje členství?

Dokud máš aktivní předplatné, tak jsi členem klubu a máš přístup do klubovny. Ta má podobu uzavřeného komunitního chatu na službě [Discord](https://discord.com/). K členství se mohou vázat i další výhody, které jsou nad rámec Discordu, například přístup k záznamům přednášek, možnost vyhrát lístek na konferenci, sleva u sponzorů, apod., ale bez čtení Discordu se o nich nemáš jak dovědět, veškerá komunikace probíhá tam.

## Jak být v klubu anonymní?

Je pochopitelné, pokud máš obavu řešit své problémy před zraky potenciálních zaměstnavatelů. V klubu se díky přátelskému a chápavému prostředí bavíme dost otevřeně, ale pokud se na to necítíš, bez problémů můžeš klub využívat i anonymně. Pro registraci na junior.guru sice musíš zadat jméno, ale to se objeví jen na účetním dokladu. Na Discordu můžeš být klidně „beruška42“ a každý o tobě bude vědět pouze to, co o sobě prozradíš.

## Je to jen pro začátečníky?

Jsou mezi námi nejen junioři na všech úrovních znalostí, ale i mnozí senioři, profesionální mentoři, náboráři, psychologové a další. V pestrosti je síla!

## Co mám z členství jako senior(ka)?  {: #seniori }

Zatímco čekáš na poště, můžeš někoho posunout o kousek blíž vysněné kariéře v IT. Stačí ti „poflakovat“ se na Discordu, pokud máš zrovna čas. Když vidíš příležitost někomu pomoci, zkusíš pomoci. Někdy to může být debugovací seance na hodinu, někdy dva krátké příspěvky, někdy jedno emoji s palcem nahoru. Nemusíš mít učitelské nadání, stačí [když ti ego nebrání v laskavosti a respektu k druhým](coc.md). Navíc finančně přispíváš na provoz a rozšiřování [otevřených](https://github.com/juniorguru/junior.guru/) materiálů pro začátečníky, ve kterých nejde o senzační titulky, ale o upřímné a dobře míněné rady.

## Co mám z členství jako profesionál(ka) na volné noze?  {: #freelanceri }

Kromě [konání dobra](#seniori) můžeš klub naplno využít k propagaci svých aktivit. Ve vyhrazených kanálech klidně zvi členy na svá komerční školení, propaguj svou nabídku mentoringu, upozorňuj na svá videa nebo knihy. Můžeš členům nabídnout slevu, ale nemusíš. Buduj si osobní značku, ať začátečníci ví, kdo je tady ten expert na bezpečnost, nebo na frontend. Ostatně, oni těmi začátečníky nebudou věčně a kromě nich to v klubu uvidí i spousta zajímavých seniorů.

## Co mám z členství jako recruiter(ka)?  {: #recruiteri }

Zatímco čekáš na kafe, můžeš někoho posunout o kousek blíž vysněné kariéře v IT. Stačí ti „poflakovat“ se na Discordu, pokud máš zrovna čas. Když vidíš příležitost někomu pomoci, zkusíš pomoci. Někdy to mohou být dva krátké příspěvky, někdy jedno emoji s palcem nahoru. Klub není zdaleka jen o programování, ale i o kariérním rozhodování, pohovorech, životopisech. Můžeš si číst, jak proces náboru vnímají junioři, poskytovat zpětnou vazbu z druhé strany, radit s CVčkem, vyhlížet nadějné talenty, sdílet nabídky práce. Navíc podporuješ rozšiřování [příručky](handbook/index.md), díky které se můžou kandidáti lépe připravit už před tím, než se ti ozvou na inzerát.

## Co mám z členství jako komunitní manažer(ka)?  {: #komunitaci }

Získáš publikum nejen mezi nastupující generací programátorek a programátorů, ale i mezi seniory, kteří mají chuť jim pomáhat. Klub můžeš naplno využít k propagaci svých aktivit. Ve vyhrazených kanálech klidně upozorňuj na srazy, konference, hackathony. Ať už jde o vstupenky nebo produkty, můžeš nabízet slevy, organizovat soutěže. Dokonce můžeš vymyslet i nějakou speciální nebo pravidelnou online akci, která se bude odehrávat přímo v klubu. Fantazii se meze nekladou!

## Jak se klub liší od škol, akademií a kurzů?

Klub není škola, je to komunita. Samotné členství v klubu tě programovat nenaučí. Je ovšem skvělým doplňkem pro všechny, kdo se programovat snaží, ať už ve škole, na kurzech, nebo zcela po vlastní ose. Klub ti pomůže objasnit kontext, vyřešit zapeklitý problém, najít doplňující materiály, zorientovat se v kariérních možnostech, získat první kontakty v oboru, najít si první práci. Klub [nenabízí ani nedoporučuje](./about/sponsors-partners.md#poskytovatele-kurzu-jako-sponzori) žádný konkrétní vzdělávací program, naopak je místem, kde lze o nabídce vzdělávacích agentur diskutovat na neutrální půdě, sdílet si zkušenosti, porovnávat.

## Jak se klub liší od individuálního mentoringu?

Online skupina nikdy nebude mít úroveň srovnatelnou s profesionálním individuálním mentoringem. Mnozí ale žádného mentora po ruce nemají, placený mentoring si nemohou dovolit, nebo jej ani neseženou, protože nabídka je omezená. Klub je méně profesionální, ale dostupnou volbou.

## Jak se klub liší od kariérového poradenství?

Online skupina nikdy nebude mít úroveň srovnatelnou s profesionálním individuálním kariérovým poradenstvím. To je ale poměrně exkluzivní službou se sazbami kolem 1.500 Kč/h a víc. Klub je méně profesionální, ale dostupnou volbou. Zaměřujeme se na odhalení a nápravu nejčastějších chyb, které lidi při hledání práce dělají, ať už jde o strategii, nebo obsah životopisu. Na rozdíl od kariérových poradců se kolektivně specializujeme na téma první práce v IT. Snažíme se rady konzultovat s recruitery, kteří v klubu také jsou.

## Jak se klub liší od skupin na Facebooku?

V klubu se koncentrují lidé, kteří „to myslí vážně“, ať už jde o pomoc druhým, nebo vlastní rozvoj. Je to komornější, kultivované místo s [pravidly chování](coc.md), kde nehrozí, že se někdo bude vysmívat tvému dotazu. Na rozdíl od dobrovolníků spravujících facebookové skupiny, klub má správce na plný úvazek, autora junior.guru [Honzu Javorka](#honza). Ten moderuje, odpovídá, zve přednášející, vítá nové členy, otevírá nová témata a vylepšuje možnosti klubu.

## Proč zrovna Discord?

[Discord](https://discord.com/) sice vznikl pro hráče počítačových her, ale dnes se profiluje jako obecná komunikační platforma vhodná pro komunity. Podobně jako IRC nebo Slack se jedná o skupinový chat. Byť je jasné, že IRC [bude mít vždy své fanoušky](https://xkcd.com/1782/), Discord nabízí o několik dekád modernější prožitek. Slack se zase hodí spíš pro firemní nebo organizační týmy, než pro komunity. Velkou výhodou Discordu jsou hlasové kanály, kde si členové mohou na jeden klik volat, ať už pouze hlasově, nebo i s videem a sdílením obrazovky.

## Nedaří se mi dostat na Discord

Po registraci na junior.guru by ti měl přijít e-mail s odkazem na propojení. Pokud nic nepřišlo, [klikni sem](https://juniorguru.memberful.com/account/discord/authorize), to je stejný odkaz. Jestliže ještě nemáš účet na Discordu, budeš si jej muset vytvořit. Aby vše správně fungovalo, musí mít tvůj Discord účet ověřenou e-mailovou adresu. V případě problémů napiš na {{ 'honza@junior.guru'|email_link }}, společně to vyřešíme.

## Mám účet na Discordu, jak jej propojím s klubem

Jestli už Discord používáš a máš tam účet, stačí jej propojit s junior.guru. Aby vše správně fungovalo, musí mít tvůj Discord účet ověřenou e-mailovou adresu. Po registraci na junior.guru by ti měl přijít e-mail s odkazem na propojení. Pokud nic nepřišlo, [klikni sem](https://juniorguru.memberful.com/account/discord/authorize), to je stejný odkaz. V případě problémů napiš na {{ 'honza@junior.guru'|email_link }}, společně to vyřešíme.

## Proč je klub placený?

Klub neprovozuje firma, ale jednotlivec, [Honza Javorek](#honza). Jedna osoba, rodina, nájem, jídlo, a tak dále. Chci na plný úvazek pracovat pro juniory, být jejich ambasadorem, průvodcem po nelehké cestě. Stejně jako třeba doktor, nejraději bych pomohl všem, ale musím z něčeho žít. Kdybych nabízel profesionální placené konzultace, mohl by si je dovolit jen málokdo. Díky klubu si ale může kousek toho, co dělám, předplatit skoro každý. Kromě toho, čím větší podíl mají individuální členství na mých příjmech, tím nezávislejší můžu být v informacích, které poskytuji. Klient je ten, kdo posílá peníze. Když to nejsou zaměstnavatelé juniorů nebo vzdělávací agentury, ale samotní junioři, mám rozvázané ruce v tom, co si můžu dovolit. Klidně se na moje příjmy mrkni, [čísla jsou veřejná](#honza).

## Jak být v klubu zdarma?

První osadníci, kteří pomáhali klub rozjíždět v době jeho počátků, jsou v klubu zdarma, navždy. Přednášející na [klubových akcích](events.md) dostávají jako poděkování roční členství zdarma. Pro znevýhodněné skupiny existuje [stipendium](finaid.md). Pokud si tvoje firma platí v klubu členství, měla by mít k dispozici minimálně 15 ročních vstupů pro své lidi. Pokud tady vidíš logo své firmy, poptej se, zda ještě nemají nevyužité vstupy.

## Kdy musím zadat platební kartu?

Při registraci kartu zadávat nemusíš, prvních 14 dní je zdarma. Před koncem zkušebního období by ti mělo přijít e-mailem upozornění, že nemáš zadanou kartu. Pokud ji do konce zkušebního období nevyplníš, systém tě z klubu automaticky vyhodí. Skončí ti pouze přístup do klubu, účet na junior.guru ti zůstane. V [nastavení](https://juniorguru.memberful.com/account) můžeš kdykoliv později kartu vyplnit a členství obnovit. Discord účet ti samozřejmě zůstane taky.

## Jsou údaje o mé kartě v bezpečí?

Jasně! K údajům o tvé kartě nemá nikdo z junior.guru přístup, jsou bezpečně uchovány platební bránou [Stripe](https://stripe.com/). Je to světoznámá služba, která má hromadu zabezpečení a certifikátů.

## Proč mě systém vyhodil z klubu?

S největší pravděpodobností tě vyhodil proto, že nemáš vyplněny údaje o kartě, nebo proto, že tvé kartě vypršela platnost. Platební údaje lze změnit v [nastavení](https://juniorguru.memberful.com/account). Než tě systém vyhodí, měl by ti poslat e-mailové upozornění, že s kartou něco není v pořádku. Jenže to se, jak už to tak bývá, může někam zatoulat. Neboj, nepřijdeš o žádná nasbíraná ocenění a role. Discord bot pozná, že jsi zpět, a při nejbližší příležitosti ti vše zase přiřadí.

## Kde mohu změnit údaje o kartě?

Údaje o kartě lze změnit v [nastavení](https://juniorguru.memberful.com/account).

## Co když se mi nelíbí, co se strhlo z karty?

Sice se to nikdy nestane, ale kdyby se to náhodou stalo, podívej se nejdříve do [nastavení](https://juniorguru.memberful.com/account), kde by měl být aktuální stav tvého předplatného. Jestliže vidíš nějaký nesoulad, neváhej napsat na {{ 'honza@junior.guru'|email_link }}, společně to objasníme. [Honza Javorek](#honza), provozovatel klubu, má možnost v případě jakéhokoliv problému strhnutou částku ručně vrátit zpět. Další detaily najdeš v [obchodních podmínkách](tos.md).

## Jak zjistím stav svého předplatného?

Zjistíš to v [nastavení](https://juniorguru.memberful.com/account).

## Jak změním předplatné, např. z měsíčního na roční?

Za klub jde platit nejen měsíčně, ale i ročně. Roční předplatné je oproti měsíčnímu s malou slevou. Přejít na roční placení můžeš v [nastavení](https://juniorguru.memberful.com/account).

## Jak zruším předplatné?

Předplatné můžeš zrušit v [nastavení](https://juniorguru.memberful.com/account). Pokud chceš zrušit roční předplatné, počítej s tím, že se ti nevrátí peníze za zbytek nevyužitého období. Další detaily najdeš v [obchodních podmínkách](tos.md). V případě jakéhokoliv problému neváhej napsat na {{ 'honza@junior.guru'|email_link }}.
