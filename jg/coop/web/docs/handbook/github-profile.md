---
title: Jak si vyladit profil na GitHubu
emoji: 🐙
stages: [preparing]
description: Má být tvůj GitHub profil spíš naleštěným životopisem, nebo zaneřáděnou dílnou? Jak připravit svůj profil na pohovory?
template: main_handbook.html
---

{% from 'macros.html' import blockquote_avatar, figure, club_teaser, lead with context %}

# GitHub profil

{% call lead() %}
  Co je GitHub profil a proč ho mít?
  Má být spíš naleštěnou vitrínkou, nebo zaneřáděnou policí v dílně?
  Jak jej připravit na pohovory?
  Kdo se na tvůj GitHub bude dívat a proč?
  Co je opravdu důležité tam mít a co jsou jen bonusy navíc?
{% endcall %}

<form id="github-profile-form" action="https://github.com/juniorguru/eggtray/issues/new" target="_blank">
  <fieldset class="github-profile">
    <legend class="github-profile-title">
      <span class="github-profile-background">Zpětná vazba od robota</span>
    </legend>
    <label for="github-profile-input" class="github-profile-label">Tvůj GitHub profil:</label>
    <div class="github-profile-row">
      <input id="github-profile-input" class="github-profile-input" required placeholder="https://github.com/username">
      <input type="submit" value="Zkontrolovat" class="github-profile-button">
    </div>
    <p class="github-profile-help">
      Po odeslání se ti otevře předvyplněné GitHub issue. Když jej vytvoříš, spustíš tím bota,
      který ti dá zpětnou vazbu v komentáři.
    </p>
    <input type="hidden" name="template" value="check.md">
    <input type="hidden" name="title" value="Zpětná vazba na profil">
    <input type="hidden" name="body" value="Kuřátko, mrkni prosím na @, díky!">
  </fieldset>
</form>

[TOC]

## GitHub profil? Cože?

Pokud něco děláš na GitHubu, tak máš GitHub profil.
Ať už proto, že si tam přes [Git](git.md) odkládáš [svoje projekty](projects.md), nebo proto, že se [zapojuješ na projektech někoho jiného](collaboration.md).

Spousta programátorů ale profil na GitHubu vůbec nemá a nic na GitHubu nedělá.
Je to úplně normální.
Seniorní profíci běžně nemají veřejně dostupný jediný řádek svého kódu, protože vše, co kdy naprogramovali, bylo interně a za peníze.
Svůj předchozí kód často nikomu ani ukázat nesmí, zakazuje jim to smlouva.

Jak je tedy možné, že se často o profilu na GitHubu mluví jako o něčem, co začínající programátor musí mít, nebo co má dokonce posílat spolu se CVčkem? Je to proto, že:

-   Junioři nemají žádnou praxi, což kompenzují vytvářením [osobních projektů](projects.md).
-   Junioři by měli umět aspoň základy Gitu, protože ten se dnes používá prakticky v každé firmě.
-   Je fajn, když se junioři umí pohybovat v nějakém prostředí na sdílení kódu (GitHub, BitBucket, GitLab…), protože každá firma něco takového interně používá.
-   Během pohovorů chtějí firmy vidět kód, aby měly představu, co budou muset kandidáty ještě doučit.

U lidí s praxí je GitHub [velmi špatné měřítko dovedností](https://web.archive.org/web/20240329194129/https://www.benfrederickson.com/github-wont-help-with-hiring/).
Pokud někdo už pracoval v oboru, nepotřebuje osobní projekty.
Že umí s Gitem nebo s něčím, co jim kód zobrazí v prohlížeči, se tak nějak předpokládá.
A jestliže chce firma vidět kód, tak si člověka prozkouší, nebo zadá k vypracování nějaký úkol na doma.
Firmám bývá úplně jedno, zda to kandidát odevzdá jako přílohu v e-mailu nebo repozitář na GitHubu.

{% call blockquote_avatar(
  '83% nemá žádné commity za poslední rok, stejně jako 88% nemá žádné sledující. To neznamená, že jsou tito vývojáři špatní, jen to, že nepřispívají do open source a nemají nic veřejného, co by mohli ukázat.',
  'ben-frederickson.jpg',
  'Ben Frederickson'
) %}
  Ben Frederickson, autor článku [Why GitHub Won't Help You With Hiring](https://web.archive.org/web/20240329194129/https://www.benfrederickson.com/github-wont-help-with-hiring/)
{% endcall %}

Pro juniory je ale projekt na GitHubu přímočaré řešení všech zmíněných bodů.
Stejně musíš něco vytvořit.
Když to nahraješ na GitHub, procivčíš si Git a ještě to pak máš veřejně k nakouknutí.
To se hodí jak při [řešení problémů](help.md) či [mentoringu](mentoring.md), tak při odpovídání na inzeráty.
A pokud se náhodou [přimotáš k open source](collaboration.md), konkrétně bez GitHubu se neobejdeš.

## GitHub jako polička v dílně

Repozitáře na GitHubu jsou jako poličky ve tvé dílně.
Čím víc toho kutíš, tím víc jich je, a tím větší je v nich nepořádek.
**Je to tvoje místo a tvoje království.**
Pokud někomu zrovna nekradeš práci a nevydáváš ji za svoji, nikdo by ti neměl kecat do toho, co si tam dáš, nebo nedáš.

{% call blockquote_avatar(
  'Na GitHubu mám zdrojáky svého osobního webu, svatebního webu, přepis nějaké přednášky, pokusy řešení Advent of Code, nebo strašně starý kód a text bakalářky. A taky stovky kopií různých repozitářů jiných lidí, do kterých jsem nějak přispěl, klidně i přidáním jednoho písmenka.',
  'honza-javorek.jpg',
  'Honza Javorek'
) %}
  Honza Javorek, profesionální programátor a autor junior.guru
{% endcall %}

A především, nemusí to být dokončené, ani nijak uhlazené.
Samozřejmě dodržuj nějaké základní zásady.
Například si dej pozor, ať v repozitářích nemáš citlivé údaje jako hesla, tokeny, apod.

Jinak ale nemáš co skrývat.
**Jsi junior a nic co vytvoříš, nebude světoborné.**
Buď se z toho můžeš hroutit, nebo to přijmout za své a všechen kód na GitHub házet jako vidlema seno.
Dílčí cvičení? Šup tam s nimi.
Nejrůznější nedodělané pokusy? Taky!
Jak už bylo zmíněno, aspoň můžeš snadno někomu svůj kód poslat, když se zasekneš a budeš potřebovat [pomoc](help.md), nebo když budeš chtít zpětnou vazbu.

{% call blockquote_avatar(
  'Pokud jsi aspoň trochu jako já, možná se vnitřně kroutíš při pomyšlení, že ostatním ukážeš něco nedokonalého. Dobrá zpráva - je to jen osobnostní rys a nemusíš být jeho otrokem po zbytek života. Přečti si něco o seberozvoji, zbav se tohoto krutého pána za kormidlem své životní lodičky, a vrať se k psaní kódu.',
  'daria-grudzien.jpg',
  'Daria Grudzień'
) %}
  Daria Grudzień, programátorka a autorka článku [The One About Your GitHub Account](https://dariagrudzien.com/posts/the-one-about-your-github-account/)
{% endcall %}

## GitHub jako vitrínka

I když je kód na GitHubu veřejný, ve skutečnosti ti tam nikdo na nic nekouká, dokud mu nedáš nějaký hodně dobrý důvod.
Tvůj profil je jedním z tisíců a tvůj repozitář je jedním z milionů.

Ve chvíli, kdy na něco dáš odkaz do CV a to pošleš firmám, dáváš někomu docela dobrý důvod, aby na to aspoň kliknul a z tvých osobních poliček se najednou stávají veřejné vitrínky.
Někdo proto nerad na GitHub dává věci, které nejsou reprezentativní.
Bojí se, že mu to zhorší pozici při hledání práce.

{% call blockquote_avatar(
  'Pokud jsi jako většina vývojářů, máš na GitHubu nedokončené tutoriály, kopie cizích projektů, z poloviny hotové projekty a možná JEDEN nebo DVA dobré projekty. Pokud do firmy pošleš CELÝ svůj profil, aby si ho proletěli, jaká je šance, že si všimnou tvého NEJLEPŠÍHO projektu?',
  'erik-andersen.jpg',
  'Erik Andersen'
) %}
  Erik Andersen, programátor a kariérní kouč
{% endcall %}

Jak jsme si ale už řekli, ve firmách ve skutečnosti samotný GitHub nikoho nezajímá.
Pokud budeš mít štěstí, budou je zajímat tvoje projekty a tvůj kód.
Takže **posílej odkazy přímo na jednotlivé repozitáře**, ne na celý profil, kde musí druhá strana ty repozitáře hledat, zatímco zakopává o tvůj nepořádek.

-   Ve tvém CV by měla být [sekce, kde jsou projekty vypsány jednotlivě](cv.md#6-projekty).
-   Na [LinkedIn](linkedin.md) profilu lze projekty jednotlivě přidat jako _featured_ nebo _projects_.

Když se někam hlásíš, projdeš pod rukama nejdřív náborářům, a potom programátorům, do jejichž týmu se hledá posila.
Náboráři kódu nerozumí, takže si nic na GitHubu nečtou.
Programátoři chtějí vidět, co umíš, takže jim uděláš největší službu, když od tebe dostanou odkazy přímo na konkrétní projekty, kterými se chceš chlubit.

{% call blockquote_avatar(
  'Pokud chcete opravdu ukázat své schopnosti, věnujte čas tomu dotáhnout do konce pár projektů, vyšperkovat README a dát potom odkaz už přímo na tyto repozitáře, ideálně s motivací k projektu a vysvětlením, co jste se na něm naučili.',
  'marketa-willis.jpg',
  'Markéta Willis'
) %}
  Markéta Willis, frontend vývojářka, mentorka a lektorka
{% endcall %}

Lidi jsou přirozeně zvědaví a z těch repozitářů se na tvůj profil dostanou.
Takže počítej s tím, že se na něj mohou v rychlosti mrknout.
Vypíchni reprezentativní věci, upozaď staré a nedokončené.
Neber ale GitHub profil jako nějakou seriózní alternativu k [životopisu](cv.md) nebo [LinkedInu](linkedin.md).

## Nastav si vlastní obrázek

GitHub všem v základu dá nějakou výchozí profilovku s barevnými čtverečky, které říkají _identicon_, aby šlo aspoň trochu odlišit účty jeden od druhého.
Drobnost, která tě nic nestojí, ale strašně zlepší první dojem z tvého profilu, je **vlastní obrázek**.

Fakt to nemusí být fotka, stačí si v [nastavení](https://github.com/settings/profile) nahrát jakýkoliv avatar, který tě jednoznačně odliší.
Působí to líp.
Je to zapamatovatelné a vysílá to signál, že GitHub aspoň trochu používáš.
Velké množství juniorů na vlastní obrázek kašle, takže i když je to dvouminutová záležitost, vážně tím vynikneš.

{% call figure('static/figures/github-hankaesha.png', 1352, 790, 'Profil Hanky Milotové') %}
  [Hanka Milotová](https://github.com/hankaEsha) má pěkně vyladěný celý profil. Výrazný obrázek místo fotky je úplně OK
{% endcall %}

## Vyplň si základní údaje

Doplň si v [nastavení](https://github.com/settings/profile) svoje jméno.
Pokud chceš, uveď _Bio_, tzn. nějakou větu o sobě.

Můžeš vyplnit _Location_, ale není to nutné a klidně napiš jen „Czechia“, stačí to.
GitHub je globální, takže jestli tam chceš dát město, doplň i stát, třeba „Prešov, Slovakia“.

Stejně tak se může hodit vyplnit _Pronouns_, zvlášť pokud máš obrázek místo fotky.
Ani křestní jméno totiž nemusí být jednoznačné, např. Robin se v zahraničí používá pro kluky i holky, Honza nikdo nezná, apod.

## Zviditelni své další profily

Pokud máš nějaký svůj webík s portfoliem nebo blogem, v [nastavení](https://github.com/settings/profile) je na to políčko _Website_.
Do _Social accounts_ určitě vlož odkaz na svůj [LinkedIn](./linkedin.md).
GitHub to rozezná a umí to pak na profilu zobrazit s příslušnou ikonkou.

Pokud si „pěstuješ“ nějaký další profil, třeba jako [Petr Valenta na Instagramu](https://www.instagram.com/petr_thedev/), klidně si to tam taky hoď.
Musí to být celý odkaz i s `https://` na začátku.

{% call figure('static/figures/github-profile-links.png', 776, 175, 'Odkazy Honzy Javorka') %}
  [Honza Javorek](https://github.com/honzajavorek) má na profilu odkaz na svůj web, LinkedIn a Mastodon. GitHub automaticky pozná, kam odkaz vede, a podle toho jej zobrazí, třeba s ikonkou, nebo jen jako uživatelské jméno
{% endcall %}

## Vypíchni to, čím se chlubíš

GitHub umožňuje [připíchnout si na profil až šest repozitářů](https://docs.github.com/en/account-and-profile/setting-up-and-managing-your-github-profile/customizing-your-profile/pinning-items-to-your-profile).
Pro tebe je to jedna z nejdůležitějších funkcí, díky které můžeš dát náhodnému návštěvníkovi jasně najevo, kterými projekty se chceš chlubit.
Pokud to neuděláš, vypíšou se ti na profilu „nějaké” repozitáře v „nějakém“ pořadí.

{% call blockquote_avatar(
  'Musíš docílit toho, aby pro ně bylo JEDNODUCHÉ najít tvoje DOBRÉ věci 💪',
  'erik-andersen.jpg',
  'Erik Andersen'
) %}
  Erik Andersen, programátor a kariérní kouč
{% endcall %}

Šest špendlíků je víc než dost, víc projektů si od tebe nikdo dobrovolně stejně rozklikávat nebude.
Nemusíš to ani celé naplnit, klidně takhle vypíchni jen jeden či dva.
Podstatná je **kvalita, ne množství**.

Pokud chceš ručně změnit pořadí projektů, v pravém horním rohu každého z nich najdeš vytečkovanou úchytku, pomocí které je můžeš přetahovat.
To nejzajímavější dej jako první.

Je fajn, že přišpendlit můžeš i repozitáře, které patří někomu jinému.
Jestliže například dobrovolně pomůžeš s [kódem webovky konference PyCon CZ](https://github.com/pyvec/cz.pycon.org), můžeš se tím pochlubit i přesto, že repozitář patří pod organizaci Pyvec.

{% call figure('static/figures/github-profile-pins.png', 776, 175, 'Repozitáře Petra Viktorina') %}
  Ač má [Petr Viktorin](https://github.com/encukou) přes 400 repozitářů (číslo na záložce vlevo nahoře), vypíchnutých má jen šest. Jsou to ty, do kterých nejvíc přispívá, nebo na které je nejvíc hrdý. Má tam svoje věci, ale i projekty odjinud
{% endcall %}

## Popiš repozitáře

Vylaďování toho, jak vypadají a co obsahují samotné repozitáře, je téma na [samostatnou kapitolu](projects.md).
Jedna věc ale zásadně ovlivňuje i tvůj profil, a to jsou popisky.
Na stránce s repozitářem vždy pomocí ozubeného kolečka doplň jednu větu do _About_, která popisuje jeho účel.

Ideální je mít popsané všechny své projekty, ale u přišpendlených je to nejdůležitější.
Popisky se totiž zobrazí na profilu a zlepšují návštěvníkovi orientaci.

{% call figure('static/figures/github-profile-descriptions.png', 1352, 732, 'Repozitáře uživatele Baraker42') %}
  Uživatel [Baraker42](https://github.com/Baraker42) nemá na profilu skoro nic, ale projekty tam jsou, a to je nakonec to podstatné. Popisky vše zachraňují, umožňují rozeznat, co je co. Nic nepřipíchl, takže GitHub vybral 6 náhodných projektů. Na záložce vidíme, že má 9, ale kdo tam neklikne, zbývající tři projekty přehlédne.
{% endcall %}

## Upozaď staré věci a nedodělky

Repozitáře na GitHubu, které nepovažuješ za reprezentativní, můžeš [archivovat](https://docs.github.com/en/repositories/archiving-a-github-repository/archiving-repositories).
Budou jen pro čtení a žlutý proužek návštěvníkům řekne, že už na nich nepracuješ.

Pokud ti přijde, že to je málo, tak můžeš upravit README projektu a zřetelně v něm zmínit, že se jedná o něco starého, nepoužívaného, archivovaného.

Jestliže ani to nezabrání, aby s tebou cloumaly obavy, že někdo kód z určitého repozitáře uvidí, můžeš ho v nastavení přepnout z veřejného na privátní, a je vymalováno.

{% call figure('static/figures/github-archived.png', 1352, 790, 'Archivovaný repozitář') %}
  Honza Javorek má na GitHubu velmi starý kód své bakalářky.
  Trénované oko by si všimlo, že poslední změny proběhly před devíti či dvanácti lety, ale pro jistotu je repozitář zřetelně označený jako archiv.
{% endcall %}

## Profilové README

Pokud máš chuť si se svým profilem fakt pohrát, můžeš si udělat tzv. _profile README_.
Je na to návod [přímo v dokumentaci](https://docs.github.com/en/account-and-profile/setting-up-and-managing-your-github-profile/customizing-your-profile/managing-your-profile-readme), ale možná spíš oceníš inspiraci od konkrétních lidí:

-   Supritha Ravish: [How to have an awesome GitHub profile?](https://dev.to/supritha/how-to-have-an-awesome-github-profile-1969)
-   Julia Undeutsch: [How to create a stunning GitHub Profile](https://dev.to/yuridevat/how-to-create-a-stunning-github-profile-2mh5)
-   Simon Willison: [Building a self-updating profile README for GitHub](https://simonwillison.net/2020/Jul/10/self-updating-profile-readme/)

Nicméně ber to spíš jen jako něco pro radost.
Můžeš to mít třeba místo svojí osobní webovky.
Taková programátorsky na koleně vyrobená, „ručně malovaná“ obdoba [Linktree](https://linktr.ee/).

I když si to uděláš mega vyladěné, nikdo se podle toho nebude rozhodovat, zda ti nabídne práci.
Pokud se ti s tím nechce ztrácet čas, je to úplně v pohodě.

{% call figure('static/figures/github-profile-readme.png', 1352, 636, 'Mia Bajić') %}
  [Mia Bajić](https://github.com/clytaemnestra) má barevné profilové README s technologiemi, které ji zajímají
{% endcall %}

## Honba za čtverečky

GitHub na profilech zobrazuje zelený čtverečkový graf, který ukazuje tvou aktivitu.
Někdo to bere jako soutěž, ale soutěž to není.
Víc zelených čtverečků reálně o ničem nevypovídá.
Navíc jde u tohoto grafu snadno „podvádět“ a dokonce existují [sranda nástroje, které ti do něj nakreslí cokoliv chceš](https://github.com/Annihil/github-spray).

{{ figure('static/figures/github-chart.png', 'Zelené čtverečky', 1480, 306) }}

## Zpětná vazba

Než začneš svůj profil ukazovat ve firmách, nech si na něj dát zpětnou vazbu. Pokud nemáš po ruce nikoho, kdo v tomhle umí chodit, nevadí. Máme **bota, který ti vychytá základní věci**. Použij formulář [nahoře na této stránce](#github-profile-form), klidně opakovaně! A na co nestačí bot, to můžeš **probrat na našem Discordu**.

{{ club_teaser("Pojď to probrat do klubu") }}
