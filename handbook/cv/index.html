<html lang="cs" data-updated-at="2026-03-01 04:51:46.440851+00:00">
  <head prefix="og: https://ogp.me/ns# website: https://ogp.me/ns/website#">
    <meta charset="utf-8">
    <link rel="canonical" href="https://junior.guru/handbook/cv/">

    
      <title>Jak na životopis pro juniory v IT</title>
    

    
      
      <meta name="viewport" content="width=device-width, initial-scale=1">
      <meta http-equiv="Accept-CH" content="DPR,Viewport-Width,Width,Save-Data">

      <link rel="dns-prefetch" href="https://sa.junior.guru">

      <link rel="stylesheet" href="../../static/css/index.css?hash=ffadbe8df279b635d171c7dc67f58c62">
      <link rel="preload" href="../../static/assets/bootstrap-icons.woff2" as="font" type="font/woff2" crossorigin="anonymous">
      <script defer src="../../static/js/index.js?hash=c3b96dc57a2ce60e5b6434a40a4b9e3d"></script>

      
        <meta property="og:title" content="Jak na životopis pro juniory v IT">
        <meta property="og:url" content="https://junior.guru/handbook/cv/">
      
      <meta property="og:type" content="website">
      <meta property="og:locale" content="cs_CZ">

      <link href="https://mastodonczech.cz/@honzajavorek" rel="me">
      <meta name="fediverse:creator" content="@honzajavorek@mastodonczech.cz">
      <meta name="twitter:creator" content="@honzajavorek">

      
      <meta property="og:image" content="https://junior.guru/static/thumbnails/16845f7e5fc0205b81132c2088fbfd1c9964047361056d1d8ac96db3eb50ccee.png">
      <meta property="og:image:width" content="1200">
      <meta property="og:image:height" content="630">
      <meta name="twitter:card" content="summary_large_image">
      <meta name="twitter:image" content="https://junior.guru/static/thumbnails/16845f7e5fc0205b81132c2088fbfd1c9964047361056d1d8ac96db3eb50ccee.png">
      

      <meta name="description" content="Co dát do životopisu, když nemáš praxi? Když jsi student? Jak můžeš i jako junior bez praxe připravit CV, které tě dostane na pohovor v IT?">
    
  </head>

<body>
  
  <header id="header" class="mainnav">
    <nav class="mainnav-container">
      <a class="mainnav-brand" href="../../">
        
<img src="../../static/logo.svg" alt="logo junior.guru" width="90" height="40">

      </a>
      <div class="mainnav-buttons">
        
        <a href="../../love/" class="love-heart" title="Klikni!">
          <i class="bi bi-heart-fill"></i>
        </a>
        
      </div>
      
      <ul class="mainnav-items">
        
        <li class="mainnav-item">
          <a class="mainnav-link" href="../../club/">
            Klub
          </a>
        </li>
        
        <li class="mainnav-item">
          <a class="mainnav-link active" aria-current="page" href="../">
            Příručka
          </a>
        </li>
        
        <li class="mainnav-item">
          <a class="mainnav-link" href="../../courses/">
            Kurzy
          </a>
        </li>
        
        <li class="mainnav-item">
          <a class="mainnav-link" href="../../candidates/">
            Práce
          </a>
        </li>
        
        <li class="mainnav-item">
          <a class="mainnav-link" href="../../news/">
            Inspirace
          </a>
        </li>
        
      </ul>
      
    </nav>
  </header>

  
<div class="logobar">
  <div class="logobar-container">
    <h3 class="logobar-heading"><span hidden>Sponzoři</span></h3>
    <ul class="logobar-list">
      
        
  <li class="logobar-item" title="Fakturoid">
    
    <a class="logobar-link" href="https://www.fakturoid.cz/" target="_blank" rel="noopener">
    

    
<img src="../../static/logos/fakturoid.svg" alt="Fakturoid" width="130" height="60" class="logobar-image">


    
    </a>
    
  </li>

      
        
  <li class="logobar-item" title="Red Hat">
    
    <a class="logobar-link" href="https://www.redhat.com/en/jobs" target="_blank" rel="noopener">
    

    
<img src="../../static/logos/redhat.svg" alt="Red Hat" width="130" height="60" class="logobar-image">


    
    </a>
    
  </li>

      
    </ul>
  </div>
</div>



  <hr class="visually-hidden">

  
<div class="main main-sidebar">
  <div class="content-container">
    <main class="content document">
      
        <nav aria-label="breadcrumb">
          <ol class="breadcrumb">
            <li class="breadcrumb-item">
              <a href="#toc">
                Příručka
              </a>
            </li>
            <li class="breadcrumb-item active" aria-current="page">
              Životopis
            </li>
          </ol>
        </nav>

        <h1 id="zivotopis">Životopis<a class="headerlink" href="#zivotopis" title="Odkaz na tuto sekci">#</a></h1>
<div class="lead">
    <p>Co dát do životopisu, když jsi junior v IT a nemáš ještě praxi? Tady máš návod na přehledné a úderné CV, ze kterého budou mít recruiteři radost.</p>
  </div>

<div class="document-toc">
<ul>
<li><a href="#zacni-s-nasi-prednaskou-a-sablonou">Začni s naší přednáškou a šablonou</a></li>
<li><a href="#chces-prehlednost-ne-krasu">Chceš přehlednost, ne krásu</a></li>
<li><a href="#jak-nad-tim-premyslet">Jak nad tím přemýšlet</a></li>
<li><a href="#posilej-papir">Posílej „papír“</a></li>
<li><a href="#upravuj-na-miru">Upravuj na míru</a></li>
<li><a href="#cesky-i-anglicky">Česky i anglicky</a></li>
<li><a href="#obsah-zivotopisu">Obsah životopisu</a></li>
<li><a href="#zbytecnosti">Zbytečnosti</a></li>
<li><a href="#motivacni-dopis">Motivační dopis</a></li>
<li><a href="#zpetna-vazba">Zpětná vazba</a></li>
<li><a href="#neco-extra">Něco extra</a></li>
</ul>
</div>
<h2 id="zacni-s-nasi-prednaskou-a-sablonou">Začni s naší přednáškou a šablonou<a class="headerlink" href="#zacni-s-nasi-prednaskou-a-sablonou" title="Odkaz na tuto sekci">#</a></h2>
<p>Návod na dobré CV si můžeš buď přečíst v následujících odstavcích, nebo si jej pustit v podobě <strong>výživné přednášky</strong> od Dana Srba, který má skvělé předpoklady pro to, aby mohl s životopisy radit:</p>
<ul>
<li>Dříve nabíral vývojáře, dnes provází juniory změnou kariéry do IT. Viděl už fakt spoustu životopisů a svá doporučení šije na míru přesně pro lidi, jako jsi ty.</li>
<li>Pracoval v designu a UX, takže ví, jak věci navrhovat tak, aby se druhé straně příjemně používaly.</li>
<li>Rozumí DTP, tedy sazbě textových dokumentů.</li>
</ul>
<p>V přednášce ukazuje, jak vytvořit <strong>efektivní životopis pro hledání první práce v IT</strong>. Pokrývá i témata, která tento textový návod příliš nezmiňuje, jako samotnou sazbu textu a vzhled, barvy, apod.</p>
<p>Taky v přednášce představuje svou <strong><a href="https://coreskill.tech/sablona-cv">šablonu na CV</a>, která je vymazlená přesně pro potřeby juniorů</strong> a následuje veškeré rady, které jsou tady v příručce. Nevymýšlej kolo!</p>
<div class="media-card">
  <div class="media-card-link-section">
    <div class="media-card-image-cover">

<img src="../../static/posters-events/20241119-plain-6331a0562ee3b8705bd8ae96fd7684e7f904e678c6c7772c58160ff6ec1102ed.png" alt="Daniel Srb: Jak na CV při změně kariéry do IT" width="640" height="360" loading="lazy" class="media-card-image">


      <div class="media-card-button">
        <span class="media-card-play"><i class="bi bi-play-circle-fill"></i></span>
        <span class="media-card-duration">3,5h</span>
      </div>
    </div>
    <h4 class="media-card-title">
      <a href="https://www.youtube.com/watch?v=8_ZUwRKEJ7A" class="media-card-link" target="_blank" rel="noopener">Daniel Srb: Jak na CV při změně kariéry do IT</a>
    </h4>
  </div>

  <div class="media-card-body">


      <p class="media-card-note">
        <i class="bi bi-info-circle"></i> Záznamy <a href="../../events/">klubových přednášek</a> bývají dostupné jen pro členy, ale tato byla v rámci <a href="https://budoucnostjedigitalni.gov.cz/">Týdne pro Digitální Česko</a> veřejně, aby pomáhala všem.
      </p>

  </div>

</div>

<h2 id="chces-prehlednost-ne-krasu">Chceš přehlednost, ne krásu<a class="headerlink" href="#chces-prehlednost-ne-krasu" title="Odkaz na tuto sekci">#</a></h2>
<p>Životopis většiny lidí spadá do jednoho ze dvou extrémů. Buď vyplní <a href="https://europass.cz/">nejobyčejnější šablonu z internetu</a>, nebo se snaží zaujmout růžovými puntíky, kudrlinkami a zlatými kolibříky.</p>
<p>Tím prvním jistě nic nepokazíš, ale jde to udělat lépe. To však nutně neznamená originálně. Některá CV jsou <strong>natolik „kreativní“, že brání recruiterům v práci</strong>. Životopis s kudrlinkami sice v paměti uvízne, ale pouze proto, že písmo bylo špatně čitelné a čtvrt hodiny trvalo zjistit, kdo vlastně jsi a co chceš.</p>
<figure class="figure">

<img src="../../static/figures/daniel-nekonecny.jpg" alt="470" width="296" height="Daniel Nekonečný" loading="lazy" class="figure-img">


    <figcaption class="figure-caption">Daniel Nekonečný by tvé CV možná pochválil, recruiter si zaťuká na čelo a vyhodí ho</figcaption>

</figure>

<p><strong>Nepotřebuješ se odlišit za každou cenu.</strong> Firmy v americkém Silicon Valley mají denně stovky kandidátů. U nás tak velká konkurence začátečníků není, na pozice se hlásí jednotky nebo desítky lidí.</p>
<p>Pokud se nehlásíš na pozici v grafice, designu, nebo UX, tak se neočekává ani to, že budeš mít všechno typograficky vyladěné a správně použiješ pomlčky místo spojovníků. Recruitery, programátory a manažery, kteří to budou číst, <strong>neoslníš barvami a fonty</strong>.</p>
<p>Zásadní je, aby o tobě mohli mít <strong>jasnou představu do pár sekund</strong>. Přehledné CV je dostačující a mnohdy bude i odlišující, protože většina lidí takové vyrobit neumí. Kreativitu a originalitu tedy směřuj raději do svých <a href="#6-projekty">projektů</a> a na CV si spíš pohlídej základní věci.</p>
<h2 id="jak-nad-tim-premyslet">Jak nad tím přemýšlet<a class="headerlink" href="#jak-nad-tim-premyslet" title="Odkaz na tuto sekci">#</a></h2>
<p>Životopis je <strong>reklamní letáček</strong>, kterým se snažíš prodat své zkušenosti. Není to vyčerpávající seznam dokumentující poctivě vše, co máš za sebou. Vypíchni to důležité. Nepodstatné vůbec nepiš.</p>
<p>I bez komerční praxe <strong>máš co nabídnout</strong>. Firma může využít tvé nadšení, energii, vlohy, zájmy. Nemáš existující návyky, takže tě mohou učit věci podle svých představ. Nejsi vyhořelý seniorní programátor, který místo chození do kanceláře touží sázet stromky v lese jako pěstební dělník. Stačí se umět dobře prodat!</p>
<p>Pozor, životopis není „sebechvála“, za kterou se máš stydět. V Česku je hluboce zakořeněná <strong>kultura falešné skromnosti</strong>, která brzdí spoustu šikovných lidí. I největší profíci tady mají problém napsat o sobě půl věty. Mnoho lidí trpí <a href="https://www.heroine.cz/zeny-it/6341-syndrom-podvodnice-vas-pri-praci-v-it-snadno-dozene-jak-proti-nemu-bojovat">syndromem podvodníka</a>, úspěchy si nedokážou přiznat.</p>
<p>Pokud chceš v Česku nebo na Slovensku vystoupit z davu, nehledej okrasný font, ale <strong>nauč se zdravě bavit o sobě</strong>. Když dokážeš popsat svůj potenciál, úspěch, přínos, nebo pokud máš dokonce čísla, která můžeš do svého tvrzení dát, je to pecka.</p>
<div class="note" role="alert">
  <p><i class="bi bi-lightbulb"></i> V <a href="../../club/">klubu</a> probíráme sebevědomí a sebelásku celkem často. Dáváme si zpětnou vazbu a podporujeme se.</p>
</div>

<h2 id="posilej-papir">Posílej „papír“<a class="headerlink" href="#posilej-papir" title="Odkaz na tuto sekci">#</a></h2>
<p>Usnadni život tomu, kdo bude tvé CV zpracovávat, typicky spolu s životopisy dalších deseti kandidátů. Ve většině firem si recruiteři <strong>organizují údaje o kandidátech</strong> v softwaru, kterému se říká ATS (<em>application tracking system</em>). Tam potřebují tvé CV nahrát, někdy i strojově analyzovat. Občas si zase životopisy tisknou na papír.</p>
<p>Posílej tedy <strong>dokument, který bude fungovat i na papíře</strong>. JPG obrázek? Není to dokument, nelze ani označit text. Zelené písmo na černém pozadí? Vypadá velmi „hackersky“ a jistě zaujme. Minimálně tím, že když projde tiskárnou, firma bude muset pořídit nový toner.</p>
<p>Ideálně CV <strong>posílej jako PDF</strong> a soubor pojmenuj tak, aby ho člověk na druhé straně po stažení snadno našel: <code>javorek-cv.pdf</code> Pokud máš časté příjmení, připoj raději i křestní jméno: <code>novakova-eva-cv.pdf</code></p>
<p>Na <strong>odkazy</strong> ať jde v PDF opravdu klikat a ať jsou podtržené. Jen tak půjde dobře rozpoznat, že jsou to odkazy. A to i na papíře, kde čtenář aspoň uvidí, že tam původně byly a tiskem o ně přišel.</p>
<p>Říká se, že je dobré vejít se na jednu A4. Jako junior se na ni nejspíš vejdeš, ale pokud ne, nelam si s tím hlavu. <strong>Pokud jsou podstatné věci v úvodu, je už celkem jedno, kolik následuje stránek s detaily.</strong> Určitě CV nenatahuj, lepší ať je úderné a na půl strany, než plné zbytečností, jen aby zaplnilo list. Také necpi vše na jednu stránku za cenu nečitelně malého písma.</p>
<h2 id="upravuj-na-miru">Upravuj na míru<a class="headerlink" href="#upravuj-na-miru" title="Odkaz na tuto sekci">#</a></h2>
<p>Vytvoř si <strong>polotovar svého CV</strong> a vždy, než jej někam pošleš, zkus si u každé jeho části říct, zda by se nedala přeuspořádat, přeformulovat, odebrat, nebo jestli by šlo něco přidat, aby životopis <strong>lépe seděl na poptávanou pozici</strong>.</p>
<p>Například pokud jsi účetní, která se naučila programovat, pro většinu pozic to nebude významné, v CV to zmíníš jen letmo. Když ale narazíš na firmu, která vytváří účetní software, může ti to přidat body a klidně se o tom rozepiš.</p>
<h2 id="cesky-i-anglicky">Česky i anglicky<a class="headerlink" href="#cesky-i-anglicky" title="Odkaz na tuto sekci">#</a></h2>
<p>Polotovar CV měj v obou jazycích a následuj jednoduché pravidlo: <strong>Na inzeráty v angličtině posílej anglickou verzi, na české českou.</strong> Nebo slovenskou, rozdíl mezi češtinou a slovenštinou samozřejmě nikdo neřeší. Pokud chceš udržovat jen jednu verzi polotovaru, tak měj anglickou, s tou si nějak poradí každý.</p>
<p><strong>Netrap se nedokonalostí svých formulací</strong>, v IT si všichni vystačí s hovorovou <a href="https://cs.wikipedia.org/wiki/Euro_English">Euro English</a> a češtinářů mezi programátory moc není.</p>
<p>Nech si ale CV někým aspoň jednou přečíst, ať <strong>odchytáš největší hrubky</strong>. Ruší při čtení a působí amatérsky. Je v pořádku jít v oblíbeném tričku, protože chceš působit autenticky. Nesmí ale mít díry.</p>
<div class="note" role="alert">
  <p><i class="bi bi-lightbulb"></i> V <a href="../../club/">klubu</a> ti rádi na CV mrkneme. Víc očí, méně hrubek!</p>
</div>

<h2 id="obsah-zivotopisu">Obsah životopisu<a class="headerlink" href="#obsah-zivotopisu" title="Odkaz na tuto sekci">#</a></h2>
<p>Části CV seřaď <strong>od nejpodstatnějších po méně důležité, od nejnovějších po nejstarší</strong>. Co přesně je důležité, se liší pro různé obory, profese, zkušenosti a dokonce i jednotlivé pozice. Pro juniory, kteří zatím nemají pracovní zkušenosti v oboru, je velmi důležitý <strong>souhrn a projekty</strong>, v druhé řadě pak vzdělání.</p>
<div class="media-card">
  <div class="media-card-link-section">
    <h4 class="media-card-title">Jiří Psotka (Red Hat) o hledání první práce v IT</h4>
  </div>
  <div class="media-card-body">

      <p class="media-card-text">

          Poslechni si <a href="../../podcast/">podcast junior.guru</a>, kde spolu Pavlína a Jirka mluví o tom, jak vyrobit skvělé juniorní CV. Probírají také nejčastější chyby, které při své prezentaci junioři dělají.

      </p>


<audio controls preload="metadata">
  <source src="https://podcast.junior.guru/episodes/0001.mp3" type="audio/mpeg">
  <a class="btn btn-primary" href="https://podcast.junior.guru/episodes/0001.mp3" role="button">
    <i class="bi bi-play-circle-fill"></i> 55min
  </a>
</source></audio>

  </div>
</div>

<p>Následující kapitoly jsou v pořadí, v jakém by se měly dané části na životopisu vyskytovat.</p>
<h3 id="1-jmeno">1. Jméno<a class="headerlink" href="#1-jmeno" title="Odkaz na tuto sekci">#</a></h3>
<p>Začni <strong>celým svým jménem</strong>. Velkým, dobře čitelným, výrazným písmem.</p>
<p>Pokud lidé mívají problém tvé jméno přečíst na první dobrou správně, můžeš drobným písmem doplnit <strong>fonetickou nápovědu</strong>. Nepoužívej <a href="https://cs.wikipedia.org/wiki/Mezin%C3%A1rodn%C3%AD_fonetick%C3%A1_abeceda">IPA</a>, běžný smrtelník ji nezná.</p>
<p>Autor jazyka Python, Nizozemec Guido van Rossum, má na <a href="https://gvanrossum.github.io/">svých stránkách</a> celý odstavec o čtení svého jména a dokonce i nahrávku, tobě bude stačit napsat to <strong>foneticky v jazyce životopisu</strong>. Anglicky třeba [sharka kash-par-kova]. Česky například [viglaš], pokud se jmenuješ Wiglasz.</p>
<h3 id="2-pozice">2. Pozice<a class="headerlink" href="#2-pozice" title="Odkaz na tuto sekci">#</a></h3>
<p>Jako podtitulek můžeš dát <strong>název pozice, kterou chceš vykonávat</strong>. Například „junior frontend developer“. Díky tomu si tě druhá strana může okamžitě snadno zařadit.</p>
<p>Pokud už někde pracuješ, pozice na tvém CV by měla označovat tvou ambici, tedy <strong>co hledáš</strong>, a ne co děláš teď. Ať už jsi účetní nebo máš 5 let zkušeností s PHP, pokud měníš zaměření a hledáš práci s daty, napíšeš „junior data analyst”.</p>
<p>Pozice <strong>nezahrnuje název firmy</strong>. Ani té, kde zrovna pracuješ, ani té, kam se teprve hlásíš. Hlavička CV je reklama na tvou osobu a ambici. Současná firma v ní nemá co dělat, protože není součástí té ambice. A předjímat už v CV, že tě někam vezmou, je trochu troufalé.</p>
<h3 id="3-kontakty">3. Kontakty<a class="headerlink" href="#3-kontakty" title="Odkaz na tuto sekci">#</a></h3>
<p>V kontaktech by určitě měl být <strong>e-mail a telefon</strong>, na který se recruiter dovolá. Což běžně dělají, takže zvedej neznámá čísla. Můžeš přidat i odkazy na své <a href="../github-profile/">GitHub</a> a <a href="../linkedin/">LinkedIn</a> profily.</p>
<p><strong>Adresu bydliště vynech</strong>, je to zbytečný údaj. V rámci výběrového řízení ti firmy žádné dopisy posílat nebudou. Pokud se někam hlásíš, předpokládá se, že se na místo pracoviště zvládneš dopravit, nebo že si vyřešíš stěhování.</p>
<p>Dá se to vyřídit v <a href="#motivacni-dopis">průvodním dopise</a>, ale pokud má firma víc poboček, můžeš ke kontaktům připsat <strong>město</strong> jedné z nich, nebo nějakou spádovou oblast, aby bylo jasné, kam přesně se hlásíš. Kde zrovna bydlíš je nepodstatné. Vzdálené město na CV vzbudí každopádně zvědavost. Budou se ptát, jestli hodláš dojíždět, pracovat na dálku, nebo se stěhovat.</p>
<p>Pokud nejsi původem z Česka, může se hodit připsat <strong>zemi nebo občanství</strong>, aby firma mohla počítat s vyřizováním pracovního víza, případně aby si mohli včas sehnat šarišsko-český slovník.</p>
<h3 id="4-souhrn">4. Souhrn<a class="headerlink" href="#4-souhrn" title="Odkaz na tuto sekci">#</a></h3>
<p>Nejdůležitější část životopisu! Pár úvodních vět, které částečně nahrazují <a href="#motivacni-dopis">motivační dopis</a>. Snažíš se zhuštěně popsat:</p>
<ol>
<li>Kým jsi teď, jaký je aktuální stav?</li>
<li>Kým chceš být v budoucnu, jaká je tvá ambice?</li>
</ol>
<p>Je to <a href="https://cs.wikipedia.org/wiki/Perex">perex</a> zbytku dokumentu. <strong>Po jeho přečtení musí mít druhá strana jasno, zda chce číst dál.</strong></p>
<ul>
<li>„QA inženýrka, která se chce stát Python programátorkou. Po kurzu od PyLadies a několika vlastních projektech hledám první pracovní příležitost.“</li>
<li>„I am a recent graduate of the React Girls course, currently contributing to open source projects in Česko.Digital. I am looking for an entry level React job with an opportunity to learn the basics of UX.“</li>
<li>„Programovat zkouším od základní školy, poslední rok se učím hlavně C#. Po práci ve strojírenství hledám svou první příležitost jako .NET junior programátor, ideálně na dálku.“</li>
</ul>
<p>Kdo si CV otevře a toto přečte, okamžitě si tě <strong>dokáže zařadit</strong> a zbytek životopisu čte už v <strong>kontextu, který souhrnem nastavuješ</strong>:</p>
<ul>
<li>„Aha, začátečnice v PHP.“</li>
<li>„Aha, bývalý zubař, teď frontendista.“</li>
<li>„Aha, testerka a datová analytička, která jde na vývojářku.“</li>
</ul>
<p>Recruiter také dokáže hned vyhodnotit, <strong>jestli se tvoje cíle shodují s jejich očekáváními</strong>. Může to ušetřit hodně času na obou stranách.</p>
<div class="blockquote-container avatar">
    <figure class="blockquote-content">

<img src="../../static/avatars-quotes/pavel-brozek.jpg" alt="Pavel Brožek" width="50" height="50" loading="lazy" class="blockquote-avatar">

      <blockquote class="blockquote">
        <p>Pro recruitery je hlavní se hned zorientovat. Klíčový je souhrn — co umíš za technologie? Jaké tě baví? Kam směřuješ? Potom seznam pozic a na čem jsi pracoval.</p>
      </blockquote>
      <figcaption class="blockquote-footer">

          Pavel Brožek, recruiter v <a href="https://www.dreambig.cz/">dreamBIG</a>

      </figcaption>
    </figure>
  </div>

<div class="blockquote-container avatar">
    <figure class="blockquote-content">

<img src="../../static/avatars-quotes/jiri-psotka.jpg" alt="Jiří Psotka" width="50" height="50" loading="lazy" class="blockquote-avatar">

      <blockquote class="blockquote">
        <p>Můžete si to představit jako zkrácenou verzi průvodního dopisu. Stačí tři, čtyři věty. Kdo jste? Jaká je vaše motivace?</p>
      </blockquote>
      <figcaption class="blockquote-footer">

          Jiří Psotka, recruiter v <a href="https://www.redhat.com/en/jobs">Red Hatu</a> v <a href="../../podcast/1/">prvním dílu podcastu junior.guru</a>

      </figcaption>
    </figure>
  </div>

<p>Nikdo neříká, že je jednoduché souhrn napsat, ale když se ti to povede, <strong>je to tvůj trumf</strong>. Je úplně normální, že to má hlavu a patu až na desátý pokus. Většinou <strong>to mnohem rychleji vymyslí tvůj kamarád</strong>, protože tvou kariéru vnímá z nadhledu.</p>
<p>Vizuálně ať je to <strong>velkorysé</strong> jako vstup do významné budovy. Kresbu monumentálního sloupořadí si odpusť, ale ať je souhrn první, hned za hlavičkou dokumentu. Dej mu celou šířku stránky a dopřej mu klidně větší písmo.</p>
<div class="note" role="alert">
  <p><i class="bi bi-lightbulb"></i> V <a href="../../club/">klubu</a> ti rádi dáme na souhrn zpětnou vazbu. Je tam jak Honza, autor tohoto návodu, tak i spousta lidí, kteří mají zkušenosti z obou stran pohovorů.</p>
</div>

<h3 id="5-dovednosti">5. Dovednosti<a class="headerlink" href="#5-dovednosti" title="Odkaz na tuto sekci">#</a></h3>
<p>Sepiš <strong>technologie, případně metodiky nebo nástroje, které ovládáš</strong>. Technologie jsou HTML nebo Python, metodika je třeba SCRUM, tedy „způsob jak něco dělat“. Nástroj může být Git nebo Jira.</p>
<p>Programátoři si každý den rozšiřují obzory a koukají na nové věci. Ve skutečnosti ale i největší profíci <strong>znají dobře pouze několik technologií</strong>. U dalších jen povrchně tuší o co jde, aby si o nich mohli povídat na obědě.</p>
<p>Do CV patří pouze <strong>věci, se kterými zvládneš dokončit základní praktické úkoly</strong>. YouTube videa o HTML nestačí. Máš vytvořené dva tři HTML soubory? V pořádku. Pokud nemáš praktickou zkušenost, neumíš s věcí pracovat a je nefér ji někomu nabízet jako dovednost. Nic si nepřibarvuj, vždy se na to přijde a budeš působit nevěrohodně.</p>
<div class="blockquote-container avatar">
    <figure class="blockquote-content">

<img src="../../static/avatars-quotes/lubos-racansky.jpg" alt="Luboš Račanský" width="50" height="50" loading="lazy" class="blockquote-avatar">

      <blockquote class="blockquote">
        <p>Někdo se chlubí: Scala, Groovy, Kotlin. Nadchne mě to, ovšem hned dostanu studenou sprchu, protože neví, jaký je mezi nimi rozdíl.</p>
      </blockquote>
      <figcaption class="blockquote-footer">

          Luboš Račanský, profesionální programátor, autor článku <a href="https://blog.zvestov.cz/software%20development/2018/01/26/o-naboru-junioru.html">O náboru juniorů</a>

      </figcaption>
    </figure>
  </div>

<p>Neznamená to samozřejmě, že se nemůžeš hlásit na inzerát, kde <strong>chtějí technologii, kterou neumíš</strong>. Nepiš si ji ale do dovedností. Pokud tě něco láká, ale ještě to neznáš, vyjádři tuto svou ambici v <a href="#4-souhrn">souhrnu</a>.</p>
<p>A opravdu <strong>stačí praktická zkušenost</strong>, nemusíš být expert. Firma si stejně bude číst kód tvých projektů, případně si tě prozkouší. Ať si sami vyhodnotí, zda je tvá znalost dostatečná pro jejich aktuální potřeby.</p>
<p>I když je to oblíbené, <strong>nedělej ze svých znalostí graf s procenty</strong>. Co znamená 100 %? Měl by autor Pythonu plné skóre, když po 30 letech zkušeností říká, že mnohá zákoutí jazyka nezná a stále v něm něco objevuje? Sebehodnocení na neukotvené škále je akorát podhoubím pro <a href="https://cs.wikipedia.org/wiki/Dunning%C5%AFv%E2%80%93Kruger%C5%AFv_efekt">Dunningův–Krugerův efekt</a>.</p>
<p>Neuváděj příliš mnoho dovedností, nedá se v tom orientovat. <strong>Významné technologie</strong> od podružných poznáš tak, že mají svou stránku na (anglické) Wikipedii. Například <a href="https://en.wikipedia.org/wiki/Django_(web_framework)">Django</a> ji má, <a href="https://pypi.org/project/arrow/">arrow</a> ne. A vyber jen ty, kterým se chceš do budoucna nejvíc věnovat, nebo jsou podstatné pro konkrétní pozici.</p>
<p>Pokud nechceš trolit, věci jako „práce s počítačem“ nebo „práce s internetem“ si v IT fakt odpusť. Také kancelářské programy se berou na většině pozicích jako samozřejmost.</p>
<p>Takže co je výsledkem? Takové jakoby hashtagy. <strong>Pár klíčových slov za sebou, v jednom řádku, výrazně v úvodu.</strong> Spolu s pozicí a souhrnem to druhé straně pomůže okamžitě si tě zařadit. Opravdu to stačí. Nemůžeš si pomoci a chceš se rozepisovat? Posuň aspoň dovednosti někam níž, ať exkluzivní prostor v úvodu CV nezaplňují odstavce textu.</p>
<h3 id="6-projekty">6. Projekty<a class="headerlink" href="#6-projekty" title="Odkaz na tuto sekci">#</a></h3>
<p>Ukaž, že zvládáš <strong>prakticky použít vědomosti z kurzů</strong>. Že umíš vyrobit něco vlastního, nebo že se na něčem podílíš. <a href="../projects/">Portfolio projektů</a> je pro juniory nejdůležitější věc po <a href="#4-souhrn">souhrnu</a>, tak ať jsou na CV hezky vysoko a viditelně.</p>
<p>Absolvent školy s IT zaměřením ukazuje projekty jako svou <strong>první praxi</strong>. Samouk jimi navíc <strong>kompenzuje formální vzdělání</strong>. Jako by říkal: „Sice nemám školy, ale pokud dokážu vytvořit toto, tak je to asi jedno, ne?“</p>
<p>Zajímavý projekt ti také může pomoci <strong>přeskočit ověřování technických znalostí</strong> během přijímacího procesu, jako jsou domácí úlohy nebo testy.</p>
<p>Máš nějaký <strong>větší vlastní výtvor</strong>? Bakalářku nebo diplomku? Vypomáháš na něčem společensky prospěšném v rámci <a href="https://blog.cesko.digital/2021/06/zkuste-open-source">Česko.Digital</a>? Pochlub se!</p>
<div class="blockquote-container avatar">
    <figure class="blockquote-content">

<img src="../../static/avatars-quotes/josef-skladanka.jpg" alt="Josef Skládanka" width="50" height="50" loading="lazy" class="blockquote-avatar">

      <blockquote class="blockquote">
        <p>Na pohovoru mě nezajímá, co kdo vystudoval, ale jak přemýšlí a jaké má vlastní projekty. Nemusí být nijak světoborné, je to však praxe, kterou ani čerstvý inženýr často nemá.</p>
      </blockquote>
      <figcaption class="blockquote-footer">

          Josef Skládanka, profesionální programátor

      </figcaption>
    </figure>
  </div>

<div class="blockquote-container avatar">
    <figure class="blockquote-content">

<img src="../../static/avatars-quotes/jiri-psotka.jpg" alt="Jiří Psotka" width="50" height="50" loading="lazy" class="blockquote-avatar">

      <blockquote class="blockquote">
        <p>Kandidáti na juniorní role si často myslí, že musí mít nějaké obrovské, komplexní projekty, aby mělo význam se tím chlubit. Pro mě je důležité vidět, že do něčeho investuješ čas, energii, někdy i peníze, a že to dotahuješ. Skoro dokončený projekt taky stačí.</p>
      </blockquote>
      <figcaption class="blockquote-footer">

          Jiří Psotka, recruiter v <a href="https://www.redhat.com/en/jobs">Red Hatu</a> v <a href="../../podcast/1/">prvním dílu podcastu junior.guru</a>

      </figcaption>
    </figure>
  </div>

<p>U každé takové věci by neměl chybět <strong>název, krátký popis a odkazy</strong>. Nejen odkaz na kód, ale i na ukázku. Pokud jde o dobrovolnictví nebo jinou spolupráci, popiš kontext a svůj přínos.</p>
<p>Kód projektu můžeš poskytnout <strong>ke stažení jako zip</strong> na nějakém veřejném odkazu. Dropbox bude působit lépe než Ulož.to. Nejmazanější volbou je ale <a href="../github-profile/">používat GitHub</a>, ideálně už během samotného programování. Prokážeš tím, že umíš aspoň trochu pracovat s Gitem a druhá strana si může vše projít přímo v prohlížeči.</p>
<p>Nikdo si nebude nic instalovat, takže <strong>ukázka je zásadní</strong>. Recruiteři kód vůbec nečtou a i programátoři z týmu, kam chceš nastoupit, si jej otevřou až v průběhu technického kola pohovoru. Buď ať to jde proklikat v prohlížeči, nebo někam dej aspoň snímky obrazovky. Když vyrobíš něco interaktivního, třeba hru, můžeš natočit záznam obrazovky, jak ji hraješ, a do CV dát odkaz na YouTube.</p>
<p>Určitě do CV <strong>vypíchni konkrétní projekty</strong>, které chceš ukázat a u každého měj zvlášť odkazy na jejich repozitáře. Nespoléhej se na jeden odkaz na GitHub profil, do hloubky si jej bude procházet málokdo. Pokud si někdo při rozřazování kandidátů otevře repozitář na GitHubu, <strong>proletí očima hlavně <a href="../git/#readme">README</a></strong>. Ujisti se, že všechny tvé významné projekty ho mají.</p>
<div class="note" role="alert">
  <p><i class="bi bi-lightbulb"></i> Pochlub se svými výrobky v <a href="../../club/">klubu</a>! Rádi na ně mrkneme, pomůžeme ti vyladit si GitHub a vylepšit README tvých projektů.</p>
</div>

<h3 id="7-vzdelani">7. Vzdělání<a class="headerlink" href="#7-vzdelani" title="Odkaz na tuto sekci">#</a></h3>
<p>Z formálního vzdělání uveď <strong>pouze nejvyšší dosažené</strong>. Rozmezí let, název školy, obor. U nedokončeného vzdělání se hodí to nějak poznačit. Pokud byl na konci projekt, třeba diplomka, dej tam zmínku a téma práce. Jestliže máš více studovaných VŠ, dej tam všechny. U škol vůbec neřeš, zda mají něco společného s IT, vždy to říká něco o <strong>základu, na kterém stavíš</strong>.</p>
<p>Pokud máš kurzy, do vzdělání si je určitě napiš. Pouze však ty, které <strong>souvisí s oborem, délku mají v řádu měsíců a organizuje je nějaká instituce</strong>. Je jedno, jestli byly online nebo prezenčně. YouTube videa nebo mini kurzy z Udemy spíš ne, Coursera nebo PyLadies spíš ano.</p>
<p>Kurzů je hodně a druhá strana skoro nikdy nebude ten tvůj znát nějak blíž. Nemá smysl soutěžit v tom, zda je jeden prestižnější než druhý, jen aby to vypadalo dobře na CV. Na první pohled zaujmou maximálně jména s dobrým marketingem, např. Czechitas. Práci si ale najdou i samouci bez kurzů, protože <strong>na kurzy se nehraje</strong>. Hraje se na praxi, tedy na <a href="#6-projekty">projekty</a>.</p>
<p>Jestliže máš nějaké <strong>certifikace</strong>, nezapomeň je zmínit. Certifikacemi se myslí např. ISTQB u testerů, tedy široce uznávaná věc s vlastní stránkou na Wikipedii. Omalovánku, kterou ti dali za absolvování kurzu, si založ k diplomům z plavání z páté třídy. Mrkni na kapitolu <a href="../certification/">Certifikáty a certifikace</a>.</p>
<p>Pokud ti z toho vyšlo více záznamů o vzdělání než jeden, seřaď je chronologicky od nejnovějšího po nejstarší.</p>
<h3 id="8-pracovni-zkusenosti">8. Pracovní zkušenosti<a class="headerlink" href="#8-pracovni-zkusenosti" title="Odkaz na tuto sekci">#</a></h3>
<p>Jestli nemáš žádnou praxi v oboru, pracovní zkušenosti odsuň takhle dozadu. Jejich roli přebírá sekce s <a href="#6-projekty">projekty</a>. Pokud však za sebou máš <strong>stáž, brigádu, nebo dobrovolnictví</strong> v IT, dej to samozřejmě na odiv v úvodu životopisu.</p>
<p>Práci mimo obor silně zestručni. Vždy jen <strong>roky od do, název firmy, pozice</strong>. Od nejnovějších po nejstarší. Nemusíš ani uvádět všechny. Vyber pouze významné milníky nebo zkušenosti, které se aspoň trochu váží k pozici, na kterou se hlásíš.</p>
<p>Do jednoho záznamu dej klidně i <strong>celé úseky kariéry</strong>. „Od do jsem dělal v bankovnictví, vypracoval jsem se na pozici investičního specialisty…“ Další detaily těchto minulých zaměstnání jsou pro tvou budoucnost vedlejší.</p>
<p>Připiš <strong>větu o tom, co bylo náplní tvojí práce</strong>. Kuchařinu asi vysvětlovat nemusíš, ale třeba už manažerka je dost široký pojem. Co přesně dělají dělníci na úseku pálených lupků zase neví nikdo mimo úsek.</p>
<p>Když přihodíš, <strong>co se ti tam povedlo a co díky tomu umíš</strong>, jen dobře. Může to být vedení lidí, týmová práce, komunikativnost, sebevzdělávání, koordinace, pečlivost. To vše se dá využít i v IT a je škoda to nezmínit. Samozřejmě krátce.</p>
<p>Můžeš napsat obecně o své chuti ke vzdělávání, ale konkrétní <strong>certifikáty z oborů mimo IT</strong> nikomu nic říkat nebudou. Bohužel, třicet osvědčení ze zubařské praxe při programování nevyužiješ. Zarámuj si je, ale na CV budou zbytečně. I když, popravdě málokdo viděl tolik <em><a href="https://en.wikipedia.org/wiki/Technical_debt">technical debt</a></em> a <em><a href="https://en.wikipedia.org/wiki/Legacy_code">legacy</a></em> jako zubaři.</p>
<p>Firma může usoudit, že právě díky znalosti jiného oboru <strong>můžeš přispět něčím, co ještě nemají</strong>, ať už je to vědecký pohled, lidský přístup, nebo pečlivost účetní. Stalo se i to, že při pohovoru ocenili manažerské dovednosti prokázané při hraní online her (viz <a href="https://www.wired.com/2006/04/learn/">Wired</a>, <a href="https://web.archive.org/web/20241118204152/https://money.cnn.com/2014/06/19/technology/world-of-warcraft-resume/index.html">CNN</a>). Přemýšlej, jak se díky tomu můžeš lépe prodat, ale aplikuj to spíš v <a href="#4-souhrn">souhrnu</a> nebo <a href="#9-soft-skills">sekci se <em>soft skills</em></a>. Seznam pracovních zkušeností zachovej stručný.</p>
<h3 id="9-soft-skills">9. Soft skills<a class="headerlink" href="#9-soft-skills" title="Odkaz na tuto sekci">#</a></h3>
<p>„Pečlivá, spolehlivá, motivovaná, komunikativní.“ „Týmový hráč, odolný vůči stresu, s velkou chutí učit se.“ <strong>Nadýchané obláčky slov</strong>, které ve skutečnosti nic neznamenají a do životopisu si je může napsat kdokoliv. Na Wikipedii píšou „měkké“ nebo „jemné“ dovednosti, ale v praxi tomu nikdo neříká jinak než <em>soft skills</em>.</p>
<p>I kdyby podvědomě, většina lidí ta slova pouze přeletí. Čtou jen „bla bla bla“ a <strong>ve skutečnosti myslí na řízek v kantýně</strong>. Zkus každou vlastnost podložit něčím konkrétním, co si čtenář představí místo řízku:</p>
<ul>
<li>„Jsem pečlivý. Od roku 1997 sbírám známky a pletu svetry.“</li>
<li>„Jsem týmová hráčka. Dlouhé roky jsem hrála volejbal.“</li>
<li>„Zvládám organizaci času. S rodinou a zvířaty to jinak ani nejde.“</li>
<li>„Mám disciplínu. Na fotbalový trénink chodím třikrát týdně.”</li>
<li>„Ráda se vzdělávám. Poslouchám podcasty, přednášky, čtu odborné knihy.“</li>
</ul>
<p>Pokud se ti nepovede vlastnost ilustrovat, raději ji neuváděj. Ostatně, <strong>tato sekce není povinná</strong>, nic je také lepší než šňůra bezvýznamných slov. Když se ti ale <em>soft skills</em> povede udělat dobře, vynikneš a zase o kousek vykompenzuješ chybějící praxi.</p>
<h3 id="10-jazyky">10. Jazyky<a class="headerlink" href="#10-jazyky" title="Odkaz na tuto sekci">#</a></h3>
<p>Někde na konci CV měj seznam všech jazyků, které ovládáš. Většinu firem bude zajímat <strong>hlavně angličtina</strong>. Jestli hledáš práci v Evropě, popiš znalost každého jazyka pomocí <a href="https://cs.wikipedia.org/wiki/Spole%C4%8Dn%C3%BD_evropsk%C3%BD_referen%C4%8Dn%C3%AD_r%C3%A1mec">SERR</a> (anglicky <em>CEFR</em>). Úroveň angličtiny si můžeš otestovat třeba přes <a href="https://www.efset.org/">EF SET</a>.</p>
<p><a href="https://europass.cz/">Europass</a> používá <strong>sebehodnotící škálu</strong> založenou na SERR v pěti okruzích: Poslech, čtení, mluvená komunikace, samostatný ústní projev a psaní. Ke každému okruhu a každé úrovni jsou tam navíc jedno až dvouvětné popisky pro orientaci.</p>
<p>Na druhou stranu, v IT to nikdo zas tak moc neřeší. Stejně všichni nakonec mluví nějakou variantou <a href="https://cs.wikipedia.org/wiki/Euro_English">Euro English</a>. <strong>Gramatika jde stranou, hlavně když se domluvíš.</strong> Většinou si jazyk ověří během pohovoru a pokud dokážeš vést konverzaci, bývá to <em>good enough</em>. Určitě nemusíš mít oficiální certifikace.</p>
<h2 id="zbytecnosti">Zbytečnosti<a class="headerlink" href="#zbytecnosti" title="Odkaz na tuto sekci">#</a></h2>
<p>Obecně platí, že nic, co na CV nemusí nutně být, by tam být nemělo. Neplýtvej místem a nerozptyluj čtenáře od toho důležitého.</p>
<p>Odpusť si například <strong>nadpis</strong> „Životopis“ nebo „Curriculum Vitae“. Ze samotného obsahu dokumentu je zcela zřejmé, o co jde.</p>
<p><strong>Fotku</strong> si na CV dát můžeš, ale nemusíš. Záleží na tvém pocitu. Když tam nebude, máš větší šanci, že tě na pohovor pozvali díky vědomostem a ne sympatickému úsměvu, což jsou plusové body pro ně i pro tebe. Fotka může recruiterům pomáhat přiřadit si tě k CV při osobním setkání.</p>
<p><strong>Datum narození</strong>, <strong>rodinný stav</strong> nebo přesná <strong>adresa bydliště</strong> nemusí nikoho zajímat. Pokud už z nějakého důvodu chceš adresu uvést, stačí nejbližší město, kde se zdržuješ. Určitě si nepiš na CV adresu trvalého bydliště u rodičů, které je na druhém konci republiky a jezdíš tam akorát na Vánoce.</p>
<p>Lidé se liší v tom, zda je zajímají tvé <strong>koníčky</strong>. Někdo je ani nečte, jiný je použije jako otvírák konverzace, další v tom hledá lidskost, osobnost. Problém je, že když děláš hokej, jde v tom vidět týmového hráče i zpoceného primitiva. Vezmi jejich rámování do vlastních rukou a udělej z koníčků raději ty <em><a href="#9-soft-skills">soft skills</a></em>.</p>
<p>Programátoři běžně <strong>nedostávají služební auta a nikam neřídí</strong>, takže není nutné psát, jestli máš řidičák a jaký. Dá se to ale sfouknout dvěma slovy, tak pokud na ně máš místo, proč ne.</p>
<p>Ačkoliv se v některých vzorech nacházejí, <strong>vlastnoruční podpis</strong> a <strong>datum vytvoření dokumentu</strong> jsou druhé straně k ničemu a působí archaicky. Když firma obdrží CV, automaticky předpokládá, že je aktuální.</p>
<h2 id="motivacni-dopis">Motivační dopis<a class="headerlink" href="#motivacni-dopis" title="Odkaz na tuto sekci">#</a></h2>
<p>Většinou se na pozici hlásíš e-mailem. Ten má předmět, tělo a do přílohy dáváš PDF s životopisem. Tomuto e-mailu se říká průvodní nebo motivační dopis, anglicky <em>cover letter</em>.</p>
<p>U <strong>předmětu</strong> je dobré se zamyslet nad tím, že firma dostává takových e-mailů hodně. Je tedy praktické, když tam bude tvoje jméno a přesný název vypsané pozice, na kterou se hlásíš. Když si recruiter otevře schránku, bude se hned orientovat. Tvůj e-mail také snadněji vyhledá.</p>
<p>Motivační dopis určitě <strong>nedávej do zvláštního dokumentu</strong> a nepřikládej jako přílohu. Piš rovnou do těla e-mailu a <strong>piš to krátké</strong>. Žádný „hluboký lidský příběh“ na deset odstavců. Nepřepisuj životopis do prózy. I tam, kde to čtou, s tím chtějí trávit maximálně několik sekund.</p>
<h3 id="souhrn-misto-dopisu">Souhrn místo dopisu<a class="headerlink" href="#souhrn-misto-dopisu" title="Odkaz na tuto sekci">#</a></h3>
<p>Důležitost motivačního dopisu se v různých firmách liší. <strong>Někde ho skoro nečtou, jinde má váhu větší.</strong> Nikdy však nejde o zásadní věc. Pokud máš dobře udělaný <a href="#4-souhrn">souhrn</a>, můžeš motivační dopis vypustit. Napiš na jakou pozici se hlásíš, přilož CV, hotovo. Na druhou stranu, pokud by dopis četli, je to <strong>prostor sdělit něco navíc</strong>.</p>
<h3 id="co-psat">Co psát<a class="headerlink" href="#co-psat" title="Odkaz na tuto sekci">#</a></h3>
<p>Nemá moc smysl vyrábět si polotovar. Jednotlivé <strong>zprávy si mohou být podobné, ale každá by měla být ze 100 % na míru dané nabídce</strong> a situaci.</p>
<p>Motivačním dopisem usiluješ o „cenu sympatie“, případně <strong>dodáváš kontext</strong>. Píšeš do své vysněné firmy? Znáš od nich konkrétní lidi, například ze srazů nebo konferencí? Dej klidně průchod emocím, pokud jsou upřímné. Popiš např. své nadšení pro obor, nebo ambici učit se něco konkrétního. Můžeš také předem objasnit něco, co by při čtení životopisu mohlo vyvolávat otázky.</p>
<p>Buď spontánní. <strong>Nalaď se na komunikační vlnu z pracovního inzerátu.</strong> Jsou upjatí a seriózní? Formuluj to taky tak. Pohodoví? Piš to jak zprávu kamarádce. Korporátní text plný obecné vaty a nicneříkajících superlativů? Uvař bramboračku z podobných formulací.</p>
<h2 id="zpetna-vazba">Zpětná vazba<a class="headerlink" href="#zpetna-vazba" title="Odkaz na tuto sekci">#</a></h2>
<p>Než začneš CV posílat do firem, nech si na něj dát zpětnou vazbu. Pokud nemáš po ruce někoho z IT nebo HR, nevadí. Skoro kdokoliv ti <strong>zkontroluje překlepy, angličtinu, smysluplnost vět, nebo jestli se dá klikat na odkazy</strong>. Zpětnou vazbu na svůj životopis můžeš dostat i na místním Discordu.</p>
<div class="club-teaser">
  <a class="club-teaser-button" href="../../club/">
    <i class="bi bi-discord"></i> Pošli CV do klubu
  </a>
  <div class="club-teaser-members">
    <span class="members">


<img src="../../static/avatars-club/92f46e5a07d9fe05e4ace96b787215db.png" alt="Profilovka člena klubu" width="50" height="50">



<img src="../../static/avatars-club/42ece8ac0d574d1a1cb3621e8e267802.png" alt="Profilovka člena klubu" width="50" height="50">



<img src="../../static/avatars-club/a8939178510cc974f020252c6c00e674.png" alt="Profilovka člena klubu" width="50" height="50">



<img src="../../static/avatars-club/f8e5100033bbcb8e8131c23885d30c38.png" alt="Profilovka člena klubu" width="50" height="50">



<img src="../../static/avatars-club/2057d93ce4308fe67f2fce4ff6430c67.png" alt="Profilovka člena klubu" width="50" height="50">



<img src="../../static/avatars-club/0b60cdeb71b6fd75ef497f9509911909.png" alt="Profilovka člena klubu" width="50" height="50">



<img src="../../static/avatars-club/27986329c44e947f6c26c6f85f84eebb.png" alt="Profilovka člena klubu" width="50" height="50">



<img src="../../static/avatars-club/199b383f3d1aff405ebfe07ee2813cb9.png" alt="Profilovka člena klubu" width="50" height="50">



<img src="../../static/avatars-club/b6794038528d264b885f4fa3643841dd.png" alt="Profilovka člena klubu" width="50" height="50">



<img src="../../static/avatars-club/dcee3d73156187baa29704bdb3527f4d.png" alt="Profilovka člena klubu" width="50" height="50">


    </span>
    <small class="club-teaser-note">
      Na junior.guru Discordu si aktuálně pomáhá 279 lidí
    </small>
  </div>
</div>

<h2 id="neco-extra">Něco extra<a class="headerlink" href="#neco-extra" title="Odkaz na tuto sekci">#</a></h2>
<p>Stačí životopis? Nemáš vlastně místo CV vytvořit video nebo hru? Možností, jak se firmám odprezetovat, je spousta.</p>
<h3 id="zaloz-si-linkedin">Založ si LinkedIn<a class="headerlink" href="#zaloz-si-linkedin" title="Odkaz na tuto sekci">#</a></h3>
<p><a href="../linkedin/">LinkedIn</a> je profesní sociální síť, kde recruiteři hledají kandidáty, kandidáti firmy, firmy byznys, a tak dále. <strong>Založ si tam profil</strong> a využij to na maximum.</p>
<p>Ačkoliv LinkedIn <strong>umožňuje stáhnout profil jako PDF</strong>, nepoužívej to jako svoje CV. Výsledný dokument je tragicky nepřehledný.</p>
<h3 id="osobni-web">Osobní web<a class="headerlink" href="#osobni-web" title="Odkaz na tuto sekci">#</a></h3>
<p>Pokud se učíš vytvářet webovky, <strong>vyrob si osobní stránky</strong>. Bude se to počítat jako projekt a zároveň je to možnost, jak se představit barevněji, než PDF dokumentem. Můžeš do toho vložit tolik kreativity, kolik jen chceš. Víc je o tom v kapitole <a href="../candidate/#osobni-web-a-blog">osobní web a blog</a>.</p>
<figure class="figure">

<img src="../../static/figures/robert-belan.png" alt="1024" width="583" height="Robert Belan" loading="lazy" class="figure-img">


    <figcaption class="figure-caption">Robert Belan si vyrobil osobní webovky jako konfigurátor postavy v RPG hře</figcaption>

</figure>

<h3 id="bud-clovek">Buď člověk<a class="headerlink" href="#bud-clovek" title="Odkaz na tuto sekci">#</a></h3>
<p><a href="https://robweb.sk">Yablko</a> radí, ať dáš <strong>průchod svojí osobnosti</strong>. Píše o tom ve svém starším článku <a href="https://medium.com/@yablko/uk%C3%A1%C5%BE-%C5%BEe-si-%C4%8Dlovek-3d134c421940">Ukaž, že jsi člověk</a> a zmiňuje to i tady ve videu:</p>
<div class="media-card" data-screenshot-source-url="https://www.youtube.com/watch?v=IyaxCqoqeHo" data-screenshot-image-url="static/screenshots/youtube-com-watch-v-iyaxcqoqeho.webp">
  <div class="media-card-link-section">
    <div class="media-card-image-cover">

<img src="../../static/screenshots/youtube-com-watch-v-iyaxcqoqeho.webp" alt="Jak získat job v IT?" width="640" height="360" loading="lazy" class="media-card-image">


      <div class="media-card-button">
        <span class="media-card-play"><i class="bi bi-play-circle-fill"></i></span>
        <span class="media-card-duration">7min</span>
      </div>
    </div>
    <h4 class="media-card-title">
      <a href="https://www.youtube.com/watch?v=IyaxCqoqeHo" class="media-card-link" target="_blank" rel="noopener">Jak získat job v IT?</a>
    </h4>
  </div>

  <div class="media-card-body">

      <p class="media-card-text">Posíláš životopisy, ale nedaří se ti vyvolat zájem? Neposílej životopis, ušij něco na míru.</p>


  </div>

</div>

<p>Máš se naučit <a href="#jak-nad-tim-premyslet">dobře prodat co umíš</a> a dávat do všeho svou osobnost. Pokud máš vysněnou firmu, kde fakt chceš pracovat, máš je oslnit něčím ušitým na míru.</p>
<div class="blockquote-container avatar">
    <figure class="blockquote-content">

<img src="../../static/avatars-quotes/yablko.jpg" alt="yablko" width="50" height="50" loading="lazy" class="blockquote-avatar">

      <blockquote class="blockquote">
        <p>Osobne nerozumiem, prečo by dizajnér neposlal pekné CV. Prečo strihač nepošle video a pisálek ho nenapíše formou poviedky.</p>
      </blockquote>
      <figcaption class="blockquote-footer">

          yablko, v článku <a href="https://www.youtube.com/watch?v=Tna7J05UoYU&amp;list=PLhB6F20C-jTPITEXEHus6fVZDfNxzRbv_">Ukáž, že si človek</a>

      </figcaption>
    </figure>
  </div>

<p>Tato strategie je fajn, ale <strong>můžeš být v situaci, kdy se to nehodí</strong>. Nemusíš mít zrovna mentální sílu vystoupit z davu, ne každý má vysněnou firmu, ne vždy si můžeš dovolit programovat něco na míru. A korporát možná ocení PDF víc než hru, kterou si můžou zahrát.</p>
<p><strong>Životopis podle junior.guru je kompromis</strong>. Posíláš sice papír, ale uděláš ho tak, aby nebyl nudný. Dáváš do popředí svoje výrobky a silné stránky. Necháváš vyniknout, kdo jsi.</p>
<!--  -->

        <div class="pagination">
          <div class="pagination-control">
          
          
            <a href="../candidate/" class="pagination-button" title="Předchozí téma">
              <i class="bi bi-arrow-left"></i>
              Hledání práce
            </a>
          
          </div>
          <div class="pagination-control">
          
          
            <a href="../github-profile/" class="pagination-button" title="Další téma">
              GitHub profil
              <i class="bi bi-arrow-right"></i>
            </a>
          
          </div>
        </div>
      
    </main>

    <nav id="toc" class="toc">
      <div class="toc-container">
        <h3 class="toc-heading">
          <i class="bi bi-journals"></i> Příručka
        </h3>
        <ul class="toc-list">
          
            <li class="toc-item">
              <a class="toc-link" href="../">
                Cesta juniora
              </a>
            </li>
          
            <li class="toc-item">
              <a class="toc-link" href="../motivation/">
                Proč programovat
              </a>
            </li>
          
            <li class="toc-item">
              <a class="toc-link" href="../myths/">
                Mýty
              </a>
            </li>
          
            <li class="toc-item">
              <a class="toc-link" href="../women/">
                Ženy v IT
              </a>
            </li>
          
            <li class="toc-item">
              <a class="toc-link" href="../parents/">
                Rodiče v IT
              </a>
            </li>
          
            <li class="toc-item">
              <a class="toc-link" href="../learn/">
                Základy
              </a>
            </li>
          
            <li class="toc-item">
              <a class="toc-link" href="../nocode/">
                Bez kódu
              </a>
            </li>
          
            <li class="toc-item">
              <a class="toc-link" href="../english/">
                Angličtina
              </a>
            </li>
          
            <li class="toc-item">
              <a class="toc-link" href="../course/">
                Vybírání kurzu
              </a>
            </li>
          
            <li class="toc-item">
              <a class="toc-link" href="../practice/">
                Procvičování
              </a>
            </li>
          
            <li class="toc-item">
              <a class="toc-link" href="../community/">
                Komunity
              </a>
            </li>
          
            <li class="toc-item">
              <a class="toc-link" href="../help/">
                Řešení problémů
              </a>
            </li>
          
            <li class="toc-item">
              <a class="toc-link" href="../certification/">
                Certifikace
              </a>
            </li>
          
            <li class="toc-item">
              <a class="toc-link" href="../mentoring/">
                Mentoring
              </a>
            </li>
          
            <li class="toc-item">
              <a class="toc-link" href="../projects/">
                Projekty
              </a>
            </li>
          
            <li class="toc-item">
              <a class="toc-link" href="../git/">
                Git a GitHub
              </a>
            </li>
          
            <li class="toc-item">
              <a class="toc-link" href="../collaboration/">
                Spolupráce
              </a>
            </li>
          
            <li class="toc-item">
              <a class="toc-link" href="../mental-health/">
                Psychika
              </a>
            </li>
          
            <li class="toc-item">
              <a class="toc-link" href="../candidate/">
                Hledání práce
              </a>
            </li>
          
            <li class="toc-item active">
              <a class="toc-link" href="./">
                Životopis
              </a>
            </li>
          
            <li class="toc-item">
              <a class="toc-link" href="../github-profile/">
                GitHub profil
              </a>
            </li>
          
            <li class="toc-item">
              <a class="toc-link" href="../linkedin/">
                LinkedIn
              </a>
            </li>
          
            <li class="toc-item">
              <a class="toc-link" href="../interview/">
                Pohovor
              </a>
            </li>
          
        </ul>
      </div>
    </nav>
  </div>
</div>


  <hr class="visually-hidden">

  <footer class="footer">
    <div class="footer-section footer-promo">
      <div class="footer-promo-item wide">
        <h3 class="footer-heading"><i class="bi bi-envelope-paper-fill"></i> Novinky pravidelně v mailu</h3>
        <form class="newsletter-container" id="email-form" method="post" action="https://buttondown.com/api/emails/embed-subscribe/juniorguru">
          <p>
            Zadej e-mail a přidej se k <strong>735 lidem</strong>, kteří sledují newsletter z junior.guru:
          </p>
          <fieldset class="newsletter-fieldset">
            <div class="newsletter-email">
              <input class="newsletter-email-control" type="email" id="newsletter-email" name="email">
            </div>
            <div class="newsletter-submit">
              <input class="newsletter-submit-control" type="submit" value="Odebírat">
            </div>
          </fieldset>
          <p class="newsletter-note">
            <i class="bi bi-info-circle"></i> Tvůj e-mail se použije jen a pouze na zasílání novinek, které si můžeš kdykoliv zase odhlásit.
            <a href="../../privacy/"> Zásady ochrany osobních údajů</a> popisují, jaká data o tobě junior.guru má a jak s nimi zachází.
          </p>
        </form>
      </div>
      <div class="footer-promo-item">
        <h3 class="footer-subheading"><i class="bi bi-person-circle"></i> Příběhy juniorů</h3>
        
        <div class="footer-featured">
          
          
<img src="../../static/avatars-participants/simon-koreny.jpg" alt="" width="100" height="100" loading="lazy" class="footer-featured-image">

          <div class="footer-featured-body">
            <a class="footer-featured-link" href="../../stories/simon-koreny/">Z barmana IT manažer. Teď mířím k roli firemního šamana, říká Šimon</a>
          </div>
        </div>
        
        <div class="footer-featured">
          
          
<img src="../../static/avatars-participants/nina-brichackova.jpg" alt="" width="100" height="100" loading="lazy" class="footer-featured-image">

          <div class="footer-featured-body">
            <a class="footer-featured-link" href="../../stories/nina-brichackova/">Mnohdy ani sama firma nemá jasno v tom, koho chce nabrat, říká vývojářka Nina</a>
          </div>
        </div>
        
      </div>
      <div class="footer-promo-item">
        <h3 class="footer-subheading"><i class="bi bi-play-circle-fill"></i> Klubové akce</h3>
        
        <div class="footer-featured">
          
          
<img src="../../static/avatars-participants/stepan-bechynsky.jpg" alt="" width="100" height="100" loading="lazy" class="footer-featured-image">

          <div class="footer-featured-body">
            <a class="footer-featured-link" href="../../events/60/">Jak se dělá Infrastructure as Code</a>
          </div>
        </div>
        
        <div class="footer-featured">
          
          
<img src="../../static/avatars-participants/adam-vesecky.jpg" alt="" width="100" height="100" loading="lazy" class="footer-featured-image">

          <div class="footer-featured-body">
            <a class="footer-featured-link" href="../../events/59/">Jak se vzdělává a přemýšlí product-oriented vývojář v roce 2026</a>
          </div>
        </div>
        
      </div>
    </div>
    <div class="footer-section footer-address">
      <ul class="footer-address-list">
        <li class="footer-address-item">
          
<img src="../../static/logo-i.svg" alt="Logo junior.guru" width="90" height="40" loading="lazy" class="footer-address-logo">

        </li>
        <li class="footer-address-item">
          <h3 class="footer-subheading">Projekt</h3>
          Junior Guru<br>
          stylizovaně „junior.guru“<br>
          <a href="https://logo.junior.guru/" target="_blank" rel="noopener">logo a barvy</a>
        </li>
        <li class="footer-address-item">
          <h3 class="footer-subheading">Provozovatel</h3>
          Jan Javorek<br>
          OSVČ, neplátce DPH<br>
          IČO: <a href="https://ares.gov.cz/ekonomicke-subjekty?ico=74279858" target="_blank" rel="noopener">74279858</a><br>
          Lupáčova 375/24<br>
          130 00 Praha
        </li>
        <li class="footer-address-item footer-links">
          <h3 class="footer-subheading">Kontakt a sociální sítě</h3>
          <p class="footer-links-email"><a href="mailto:honza@junior.guru">honza@<!---->junior.guru</a></p>
          <ul class="footer-links-icons footer-icons-list">
            <li class="footer-icons-item">
              <a href="https://www.youtube.com/@juniordotguru" target="_blank" rel="noopener">
                <i class="bi bi-youtube" role="img" aria-label="YouTube"></i>
              </a>
            </li>
            <li class="footer-icons-item">
              <a href="https://www.linkedin.com/in/honzajavorek/" target="_blank" rel="noopener">
                <i class="bi bi-linkedin" role="img" aria-label="LinkedIn"></i>
              </a>
            </li>
            <li class="footer-icons-item">
              <a href="../../club/">
                <i class="bi bi-discord" role="img" aria-label="Discord"></i>
              </a>
            </li>
            <li class="footer-icons-item">
              <a href="https://mastodonczech.cz/@honzajavorek/tagged/juniorguru" target="_blank" rel="noopener">
                <i class="bi bi-mastodon" role="img" aria-label="Mastodon"></i>
              </a>
            </li>
            <li class="footer-icons-item">
              <a href="https://github.com/juniorguru/" target="_blank" rel="noopener">
                <i class="bi bi-github" role="img" aria-label="GitHub"></i>
              </a>
            </li>
          </ul>
        </li>
      </ul>
    </div>
    <div id="honza" class="footer-section footer-about">
      <h3 class="footer-heading">Kdo to provozuje? Na čem vydělává?</h3>
      <div class="footer-about-content">
        <div class="footer-about-text">
          
<img src="../../static/avatars-participants/honza-javorek.jpg" alt="Honza Javorek" width="100" height="100" loading="lazy" class="footer-about-avatar">

          <p>
            Jmenuji se Honza Javorek a býval jsem obyčejný programátor. Díky dobrovolným aktivitám jsem se dostal k
            pomáhání začátečníkům, a to mě hodně bavilo. Časem mi přišlo, že chybí jedno místo, kde by byly všechny
            pracovní nabídky pro juniory, nezávislé informace a základní praktické rady. Proto jsem odešel z korporátu a
            založil tento projekt.
          </p>
          <p>
            Chci začátečníkům zpříjemnit cestu k jejich první práci v IT a dodat jim kultivovanou podpůrnou komunitu,
            kde budou vítáni a mezi svými. Chci nezávisle informovat o vzdělávacích agenturách a propojovat juniory s
            firmami, kam by mohli nastoupit. Chci, aby každý Luďan z Mostu, každá puberťačka, každý vědec nebo každá
            máma na rodičovské měli po ruce návod, jak začít s programováním.
          </p>
          <p>
            Tento web má <a href="../../about/">veřejná čísla</a>, <a href="https://github.com/juniorguru/">otevřený zdrojový kód</a> a obsah je pod <a href="https://creativecommons.org/licenses/by-sa/4.0/deed.cs">CC licencí</a>. Ilustrace si kreslím sám.
            Projekt tvořím jako podnikatel na volné noze, jenž nemá ambice rozjíždět firmu. Své úspěchy a selhání
            otevřeně popisuji v každotýdenních poznámkách na <a href="https://honzajavorek.cz/blog/">osobním blogu</a>.
            Cílem je vydělat si tak akorát, aby se žilo dobře mojí rodině.
          </p>
        </div>
        <div class="footer-about-finances">
          <h4 class="footer-subheading">Můj aktuální čistý zisk</h4>
          <p class="footer-finances-number">34.199 Kč měsíčně</p>

          <h4 class="footer-subheading">Zdroje příjmů, zaokrouhleno</h4>
          <ul class="footer-finances-list">
            
            <li>
              <strong class="footer-finances-value">63 %</strong>
              členství v klubu
            </li>
            
            <li>
              <strong class="footer-finances-value">32 %</strong>
              příspěvky sponzorů
            </li>
            
            <li>
              <strong class="footer-finances-value">6 %</strong>
              dobrovolné příspěvky
            </li>
            
          </ul>
          <p class="footer-finances-actions">
            <span class="footer-finances-button">
              <a class="btn btn-lg btn-primary" href="../../about/">Čísla a grafy</a>
            </span>
          </p>
        </div>
      </div>
    </div>
    <div class="footer-nav-container">
      <nav class="footer-section footer-nav">
        <h3 class="footer-heading">Buď v obraze</h3>
        <p>
          <a href="../../news/">Novinky</a>, 
          <a href="../../podcast/">Podcast</a>, 
          <a href="../../events/">Klubové akce</a>, 
          <a href="../../stories/">Příběhy</a>, 
          <a href="../../wisdom/">Moudra</a>
          
        </p>

        <h3 class="footer-heading">Příručka</h3>
        <p>
          
          <a href="../">Cesta juniora</a>, 
          
          <a href="../motivation/">Proč programovat</a>, 
          
          <a href="../myths/">Mýty</a>, 
          
          <a href="../women/">Ženy v IT</a>, 
          
          <a href="../parents/">Rodiče v IT</a>, 
          
          <a href="../learn/">Základy</a>, 
          
          <a href="../nocode/">Bez kódu</a>, 
          
          <a href="../english/">Angličtina</a>, 
          
          <a href="../course/">Vybírání kurzu</a>, 
          
          <a href="../practice/">Procvičování</a>, 
          
          <a href="../community/">Komunity</a>, 
          
          <a href="../help/">Řešení problémů</a>, 
          
          <a href="../certification/">Certifikace</a>, 
          
          <a href="../mentoring/">Mentoring</a>, 
          
          <a href="../projects/">Projekty</a>, 
          
          <a href="../git/">Git a GitHub</a>, 
          
          <a href="../collaboration/">Spolupráce</a>, 
          
          <a href="../mental-health/">Psychika</a>, 
          
          <a href="../candidate/">Hledání práce</a>, 
          
          <a href="./">Životopis</a>, 
          
          <a href="../github-profile/">GitHub profil</a>, 
          
          <a href="../linkedin/">LinkedIn</a>, 
          
          <a href="../interview/">Pohovor</a>
          
        </p>

        <h3 class="footer-heading">Kurzy</h3>
        <p>
          
          <a href="../../courses/ajtyvit/">Aj Ty v IT</a>, 
          
          <a href="../../courses/beeit/">BeeIT</a>, 
          
          <a href="../../courses/codecademy/">Codecademy</a>, 
          
          <a href="../../courses/coderslab/">Coders Lab</a>, 
          
          <a href="../../courses/codewars/">Codewars</a>, 
          
          <a href="../../courses/codingbootcamppraha/">Coding Bootcamp Praha</a>, 
          
          <a href="../../courses/coreskill/">CoreSkill</a>, 
          
          <a href="../../courses/coursera/">Coursera</a>, 
          
          <a href="../../courses/cs50/">CS50</a>, 
          
          <a href="../../courses/czechitas/">Czechitas</a>, 
          
          <a href="../../courses/datacamp/">DataCamp</a>, 
          
          <a href="../../courses/djangogirls/">Django Girls</a>, 
          
          <a href="../../courses/dokazesprogramovat/">Dokážeš programovat</a>, 
          
          <a href="../../courses/edx/">edX</a>, 
          
          <a href="../../courses/egghead/">egghead.io</a>, 
          
          <a href="../../courses/engeto/">ENGETO</a>, 
          
          <a href="../../courses/freecodecamp/">freeCodeCamp</a>, 
          
          <a href="../../courses/greenfox/">Green Fox Academy</a>, 
          
          <a href="../../courses/hacknisvoubudoucnost/">Hackni svou budoucnost (David Šetek)</a>, 
          
          <a href="../../courses/itacademy/">IT Academy</a>, 
          
          <a href="../../courses/itvkurze/">IT v kurze</a>, 
          
          <a href="../../courses/itabsolvent/">IT-absolvent</a>, 
          
          <a href="../../courses/itnetwork/">ITnetwork</a>, 
          
          <a href="../../courses/jetbrains/">JetBrains Academy</a>, 
          
          <a href="../../courses/lovelydata/">Lovely Data</a>, 
          
          <a href="../../courses/lucietvrdikova/">Lucie Tvrdíková</a>, 
          
          <a href="../../courses/naucmeit/">Nauč mě IT</a>, 
          
          <a href="../../courses/naucsepython/">Nauč se Python</a>, 
          
          <a href="../../courses/okskoleni/">OKškolení</a>, 
          
          <a href="../../courses/pluralsight/">Pluralsight</a>, 
          
          <a href="../../courses/prahacodingschool/">Praha Coding School</a>, 
          
          <a href="../../courses/primakurzy/">PrimaKurzy</a>, 
          
          <a href="../../courses/programkonet/">Programko.NET (Petr Voborník)</a>, 
          
          <a href="../../courses/pyladies/">PyLadies</a>, 
          
          <a href="../../courses/radekkitner/">Radek Kitner</a>, 
          
          <a href="../../courses/railsgirls/">Rails Girls</a>, 
          
          <a href="../../courses/reactgirls/">ReactGirls</a>, 
          
          <a href="../../courses/kurzyvsb/">Rekvalifikační kurzy VŠB-TU</a>, 
          
          <a href="../../courses/robweb/">ROB WEB (yablko)</a>, 
          
          <a href="../../courses/robotdreams/">robot_dreams</a>, 
          
          <a href="../../courses/scrimba/">Scrimba</a>, 
          
          <a href="../../courses/scripteo/">Scripteo (Vladimír Macek)</a>, 
          
          <a href="../../courses/seduo/">Seduo</a>, 
          
          <a href="../../courses/sharpprogrammer/">Sharp Programmer (Andrew Sharp)</a>, 
          
          <a href="../../courses/schoolofcode/">School of Code</a>, 
          
          <a href="../../courses/skillmea/">Skillmea</a>, 
          
          <a href="../../courses/sdacademy/">Software Development Academy</a>, 
          
          <a href="../../courses/step/">STEP</a>, 
          
          <a href="../../courses/streetofcode/">Street of Code</a>, 
          
          <a href="../../courses/udacity/">Udacity</a>, 
          
          <a href="../../courses/udemy/">Udemy</a>, 
          
          <a href="../../courses/umimpython/">UmimPython.cz</a>, 
          
          <a href="../../courses/unicornhatchery/">Unicorn Hatchery</a>, 
          
          <a href="../../courses/vita/">VITA Academy</a>, 
          
          <a href="../../courses/webykvalitne/">Webařce pod rukou (Magdaléna Boušková)</a>, 
          
          <a href="../../courses/webrebel/">Webrebel</a>, 
          
          <a href="../../courses/42prague/">42 Prague</a>
          
        </p>

        <h3 class="footer-heading">Pracovní nabídky</h3>
        <p>
          <a href="../../jobs/remote/">Junior programátor na dálku</a>,
          <a href="../../jobs/region/praha/">Junior programátor Praha</a>,
          <a href="../../jobs/region/brno/">Junior programátor Brno</a>,
          <a href="../../jobs/region/ostrava/">Junior programátor Ostrava</a>
        </p>

        <h3 class="footer-heading">Témata, která řešíme v klubu</h3>
        <p>
          
          <a href="../../topics/adventofcode/">Advent of Code</a>, 
          
          <a href="../../topics/javascript/">JavaScript</a>, 
          
          <a href="../../topics/python/">Python</a>
          
        </p>
      </nav>
    </div>
    <nav class="footer-section footer-rules">
      <h3 class="visually-hidden">Pravidla</h3>
      <ul class="footer-rules-list">
        <li class="footer-rules-item">
          <a href="../../about/">Čísla a grafy</a>
        </li>
        <li class="footer-rules-item">
          <a href="../../coc/">Pravidla chování</a>
        </li>
        <li class="footer-rules-item">
          <a href="../../tos/">Obchodní podmínky</a>
        </li>
        <li class="footer-rules-item">
          <a href="../../privacy/">Ochrana osobních údajů</a>
        </li>
        <li class="footer-rules-item">
          <a href="https://creativecommons.org/licenses/by-sa/4.0/deed.cs" target="_blank" rel="noopener">Licence obsahu
            (CC BY-SA)</a>
        </li>
      </ul>
    </nav>
  </footer>

  <script async src="https://sa.junior.guru/latest.js"></script>
  <noscript><img src="https://sa.junior.guru/noscript.gif" alt="" referrerpolicy="no-referrer-when-downgrade"></noscript>

  <dialog class="discord-dialog">
    <p>
      Odkaz vede do <strong>klubu</strong> na sociální síti <strong>Discord</strong>, kam mají přístup jen členové.
      Pokud v klubu nejsi, neotevře se ti to správně.
    </p>
    <a class="discord-dialog-continue">
      Otevřít
    </a>
    <a class="discord-dialog-club" href="../../club/">
      Co je klub?
    </a>
  </dialog>
</body>
</html>