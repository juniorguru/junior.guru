<html lang="cs" data-updated-at="2026-03-01 04:51:46.440851+00:00">
  <head prefix="og: https://ogp.me/ns# website: https://ogp.me/ns/website#">
    <meta charset="utf-8">
    <link rel="canonical" href="https://junior.guru/handbook/motivation/">

    
      <title>Proč se učit programovat</title>
    

    
      
      <meta name="viewport" content="width=device-width, initial-scale=1">
      <meta http-equiv="Accept-CH" content="DPR,Viewport-Width,Width,Save-Data">

      <link rel="dns-prefetch" href="https://sa.junior.guru">

      <link rel="stylesheet" href="../../static/css/index.css?hash=ffadbe8df279b635d171c7dc67f58c62">
      <link rel="preload" href="../../static/assets/bootstrap-icons.woff2" as="font" type="font/woff2" crossorigin="anonymous">
      <script defer src="../../static/js/index.js?hash=c3b96dc57a2ce60e5b6434a40a4b9e3d"></script>

      
        <meta property="og:title" content="Proč se učit programovat">
        <meta property="og:url" content="https://junior.guru/handbook/motivation/">
      
      <meta property="og:type" content="website">
      <meta property="og:locale" content="cs_CZ">

      <link href="https://mastodonczech.cz/@honzajavorek" rel="me">
      <meta name="fediverse:creator" content="@honzajavorek@mastodonczech.cz">
      <meta name="twitter:creator" content="@honzajavorek">

      
      <meta property="og:image" content="https://junior.guru/static/thumbnails/b0389b8c9e2a44a7fad0efed2f9205dac1a1c36b6c257218690c0fc0bba855bf.png">
      <meta property="og:image:width" content="1200">
      <meta property="og:image:height" content="630">
      <meta name="twitter:card" content="summary_large_image">
      <meta name="twitter:image" content="https://junior.guru/static/thumbnails/b0389b8c9e2a44a7fad0efed2f9205dac1a1c36b6c257218690c0fc0bba855bf.png">
      

      <meta name="description" content="Úvod do programování. K čemu se hodí? Pomáhá vědcům, úředníkům nebo novinářům — a práci může usnadnit i tobě">
    
  </head>

<body>
  
  <header id="header" class="mainnav">
    <nav class="mainnav-container">
      <a class="mainnav-brand" href="../../">
        
<img src="../../static/logo.svg" alt="logo junior.guru" width="90" height="40">

      </a>
      <div class="mainnav-buttons">
        
        <a href="../../love/" class="love-heart" title="Klikni!">
          <i class="bi bi-heart-fill"></i>
        </a>
        
      </div>
      
      <ul class="mainnav-items">
        
        <li class="mainnav-item">
          <a class="mainnav-link" href="../../club/">
            Klub
          </a>
        </li>
        
        <li class="mainnav-item">
          <a class="mainnav-link active" aria-current="page" href="../">
            Příručka
          </a>
        </li>
        
        <li class="mainnav-item">
          <a class="mainnav-link" href="../../courses/">
            Kurzy
          </a>
        </li>
        
        <li class="mainnav-item">
          <a class="mainnav-link" href="../../candidates/">
            Práce
          </a>
        </li>
        
        <li class="mainnav-item">
          <a class="mainnav-link" href="../../news/">
            Inspirace
          </a>
        </li>
        
      </ul>
      
    </nav>
  </header>

  
<div class="logobar">
  <div class="logobar-container">
    <h3 class="logobar-heading"><span hidden>Sponzoři</span></h3>
    <ul class="logobar-list">
      
        
  <li class="logobar-item" title="Fakturoid">
    
    <a class="logobar-link" href="https://www.fakturoid.cz/" target="_blank" rel="noopener">
    

    
<img src="../../static/logos/fakturoid.svg" alt="Fakturoid" width="130" height="60" class="logobar-image">


    
    </a>
    
  </li>

      
        
  <li class="logobar-item" title="Red Hat">
    
    <a class="logobar-link" href="https://www.redhat.com/en/jobs" target="_blank" rel="noopener">
    

    
<img src="../../static/logos/redhat.svg" alt="Red Hat" width="130" height="60" class="logobar-image">


    
    </a>
    
  </li>

      
    </ul>
  </div>
</div>



  <hr class="visually-hidden">

  
<div class="main main-sidebar">
  <div class="content-container">
    <main class="content document">
      
        <nav aria-label="breadcrumb">
          <ol class="breadcrumb">
            <li class="breadcrumb-item">
              <a href="#toc">
                Příručka
              </a>
            </li>
            <li class="breadcrumb-item active" aria-current="page">
              Proč programovat
            </li>
          </ol>
        </nav>

        <h1 id="proc-se-ucit-programovani">Proč se učit programování<a class="headerlink" href="#proc-se-ucit-programovani" title="Odkaz na tuto sekci">#</a></h1>
<div class="lead">
    <p>K čemu se hodí programování? Není jen pro ty, kdo chtějí pracovat v IT. Pomáhá vědcům, úředníkům nebo novinářům — a práci může usnadnit i tobě.</p>
  </div>

<div class="document-toc">
<ul>
<li><a href="#co-je-programovani">Co je programování</a></li>
<li><a href="#proc-se-to-ucit">Proč se to učit</a></li>
<li><a href="#programovani-cnc-stroju">Programování CNC strojů</a></li>
</ul>
</div>
<h2 id="co-je-programovani">Co je programování    <span id="what"></span><a class="headerlink" href="#co-je-programovani" title="Odkaz na tuto sekci">#</a></h2>
<p>Programovat znamená umět počítačům říkat, jak za nás mají dělat nudné, opakující se úkony. Začíná to na tom, že mohou počítat čísla z tabulek nebo odesílat e-maily, a končí samořídícimi auty. Jak vypadá programování v praxi?</p>
<ol>
<li>Potřebuješ vyřešit nějaký problém, ale dělat to ručně by bylo zdlouhavé.</li>
<li>Vymyslíš recept krok za krokem, podle kterého by problém mohl vyřešit počítač za tebe.</li>
<li>Napíšeš recept v nějakém „jazyce“, kterému počítač rozumí.</li>
<li>Necháš počítač spustit ten recept.</li>
<li>Zjistíš, že to máš vymyšlené s chybou. Počítač slepě následuje tvůj recept a celé je to špatně.</li>
<li>Opravuješ recept a spouštíš ho stále dokola, nejde ti to, přemýšlíš, vaříš kafe, točíš se na židli.</li>
<li>Po třech hodinách spustíš recept a konečně to funguje. Hurá, naprogramováno!</li>
</ol>
<p>Co programování není?</p>
<ul>
<li><strong>Věda</strong> — Nemusíš skvěle ovládat ani matematiku, ani fyziku, ani žádný jiný vědní obor.</li>
<li><strong>Servis</strong> — Spravování tiskáren v kanclu nebo nastavování e-mailových schránek.</li>
<li><strong>Magie</strong> — Je to spíš dovednost a zručnost, stejně jako umět vyrobit stůl nebo uvařit dobré jídlo.</li>
</ul>
<h2 id="proc-se-to-ucit">Proč se to učit    <span id="why"></span><a class="headerlink" href="#proc-se-to-ucit" title="Odkaz na tuto sekci">#</a></h2>
<p>Je důležité pochopit, že <strong>programování je jen nástroj, stejně jako kladivo nebo vrtačka</strong>. Pokud to umíš s vrtačkou, je ti to samo o sobě celkem k ničemu, dokud nenajdeš úkol, k jehož splnění by ti vrtačka pomohla, např. pověšení obrazu na zeď. S programováním je to stejné. Většinou je to tak, že úkoly přichází od lidí z jiných oborů a programátor je nájemným řemeslníkem, který umí věci skvěle řešit pomocí programování.</p>
<p>Stejně jako u vrtání ale není vůbec od věci, pokud se naučí programovat i amatér. Dnes už běžně základní znalost programování pomáhá vědcům, úředníkům nebo novinářům. Základy se totiž dají naučit za několik týdnů, a i když ti nebudou stačit na zaměstnání v IT, k řešení spousty úkolů stačí perfektně.</p>
<div class="media-card" data-screenshot-source-url="https://www.youtube.com/watch?v=Vt-riPe4dMs&amp;list=PLrsbT5TVJXZa2daxo8_3NagDzPqHjBEpI" data-screenshot-image-url="static/screenshots/youtube-com-watch-v-vt-ripe4dms-list-plrsbt5tvjxza2daxo8-3nagdzpqhjbepi.webp">
  <div class="media-card-link-section">
    <div class="media-card-image-cover">

<img src="../../static/screenshots/youtube-com-watch-v-vt-ripe4dms-list-plrsbt5tvjxza2daxo8-3nagdzpqhjbepi.webp" alt="IT dovednosti se hodí i v „neIT“ oboru" width="640" height="360" loading="lazy" class="media-card-image">


      <div class="media-card-button">
        <span class="media-card-play"><i class="bi bi-play-circle-fill"></i></span>
        <span class="media-card-duration">6min</span>
      </div>
    </div>
    <h4 class="media-card-title">
      <a href="https://www.youtube.com/watch?v=Vt-riPe4dMs&amp;list=PLrsbT5TVJXZa2daxo8_3NagDzPqHjBEpI" class="media-card-link" target="_blank" rel="noopener">IT dovednosti se hodí i v „neIT“ oboru</a>
    </h4>
  </div>

  <div class="media-card-body">

      <p class="media-card-text">Každý, kdo ovládá nějaké základy programování, si dokáže ušetřit práci s excelovými tabulkami nebo třeba uspořádáním velkého množství souborů na disku.</p>


      <p class="media-card-note">
        <i class="bi bi-info-circle"></i> Video je součástí série <a href="https://www.youtube.com/playlist?list=PLrsbT5TVJXZa2daxo8_3NagDzPqHjBEpI">Průvodce nováčka v IT</a>, kterou natočilo <a href="https://engeto.cz/">Engeto</a> ve spolupráci s <a href="#honza">Honzou</a> z junior.guru.
      </p>

  </div>

</div>

<h3 id="povedomi-o-programovani-jako-vyhoda">Povědomí o programování jako výhoda    <span id="coding-advantage"></span><a class="headerlink" href="#povedomi-o-programovani-jako-vyhoda" title="Odkaz na tuto sekci">#</a></h3>
<p>I když nakonec nebudeš vůbec programovat, hodí se rozumět tomu, jak tato práce funguje. Každá firma má dnes IT oddělení a to se mnohem raději baví s lidmi, kteří chápou jak vznikají programy. Můžeš se snadno uplatnit jako prostředník mezi nimi a ostatními. Otevře se ti cesta do dalších oborů, které s počítači souvisí — např. internetový marketing nebo psaní technických textů, které rovněž umožňují vydělat si dobré peníze a mít pružnou pracovní dobu. Občas se straší v novinách, že <a href="https://denikn.cz/62624/komu-mohou-sebrat-praci-roboti-experti-vybrali-profese-ktere-jsou-nejvice-ohrozene-zmenami/">přicházejí miliony zlých robotů, kteří jednou všem vezmou práci</a>. Místo robotů to asi budou spíš mobilní appky, ale jedno je jisté — technologie budou prostupovat naše životy stále více a bude tím pádem potřeba stále více těch, kteří technologiím rozumí.</p>
<p>Při programování se také trénuješ v <a href="https://cs.wikipedia.org/wiki/Informatick%C3%A9_my%C5%A1len%C3%AD">informatickém myšlení</a>, což je zcela obecná dovednost nesouvisející nutně přímo s počítačem. Informatické myšlení zlepšuje tvou schopnost řešit složité problémy, a to i v každodenních situacích. To je také důvod, proč se dnes toto myšlení začíná učit i na základních školách.</p>
<h3 id="programovani-jako-pomocnik">Programování jako pomocník    <span id="coding-tool"></span><a class="headerlink" href="#programovani-jako-pomocnik" title="Odkaz na tuto sekci">#</a></h3>
<p>Programování není cíl, ale nástroj — jako šroubovák nebo matematika. Dokáže automatizovat nudnou, opakující se práci. Bude se ti proto hodit, ať už děláš v kanceláři nebo koukáš do mikroskopu a počítáš bakteriím nožičky.</p>
<div class="blockquote-container avatar">
    <figure class="blockquote-content">

<img src="../../static/avatars-quotes/karolina-habova.jpg" alt="Karolína Hábová" width="50" height="50" loading="lazy" class="blockquote-avatar">

      <blockquote class="blockquote">
        <p>Celá farma jede přes počítač. Chladicí boxy i výtopný systém ve fóliovnících jsou naprogramovány na přesnou teplotu, online jede i objednávkový systém, tedy prodej květin.</p>
      </blockquote>
      <figcaption class="blockquote-footer">

          Karolína Hábová z květinové farmy <a href="https://www.loukykvet.cz/">LoukyKvět</a> v <a href="https://forbes.cz/kvetinarstvi-online-mlady-par-farmaru-dela-revoluci-v-prodeji-kvetin/">rozhovoru pro Forbes</a>

      </figcaption>
    </figure>
  </div>

<p>Doktoři a vědci přicházejí na to, že když výpočty naprogramují, mohou svůj výzkum provést mnohem rychleji. Novináři, kteří umí zpracovávat velká množství dat, díky tomu <a href="https://www.irozhlas.cz/zpravy-tag/datova-zurnalistika">přinášejí zajímavé analýzy</a>. Kromě toho, během covidu-19 se dostaly složité grafy a datová žurnalistika do každé větší redakce. Prakticky každý, kdo má základy programování, si zase dokáže ušetřit práci s excelovskými tabulkami nebo s uspořádáním velkého množství souborů na disku. Místo toho, aby se někde muselo 500× udělat Ctrl+C a Ctrl+V, můžeš si to naprogramovat.</p>
<div class="blockquote-container">
    <figure class="blockquote-content">
      <blockquote class="blockquote">
        <p>Vývojáři-amatéři ve firmách se stále častěji uchylují k vlastnoruční tvorbě nástrojů, které potřebují k práci. Počet takových lidí stoupá geometrickou řadou.</p>
      </blockquote>
      <figcaption class="blockquote-footer">

          CIO Business World

      </figcaption>
    </figure>
  </div>

<p>Pokud chceš mít programování jako pomocníka, tento web ti na dalších stránkách ukáže, <a href="../learn/">kde se můžeš naučit základy</a> nebo <a href="../practice/">jak si lze programování procvičovat a dále prohlubovat znalosti</a>.</p>
<div class="stories">

      <div class="stories-item">

<img src="../../static/avatars-stories/jakub-kulecnik.jpg" alt="Doprovodná fotka k příběhu" width="100" height="100" loading="lazy" class="stories-image">

        <div class="stories-body">
          <h4 class="stories-title">
            <a href="https://jetveo.io/en/blog/articles/jakub-interview" class="stories-link">Z kulečníkového baru k tvorbě aplikací. Díky low-code mohl rychle začít bez zkušeností</a>
          </h4>
          <p class="stories-details">
            jetveo.io — 11/2021
          </p>
        </div>
      </div>

      <div class="stories-item">

<img src="../../static/avatars-stories/tomas-hornik.jpg" alt="Doprovodná fotka k příběhu" width="100" height="100" loading="lazy" class="stories-image">

        <div class="stories-body">
          <h4 class="stories-title">
            <a href="https://www.youtube.com/watch?v=dKclZ55d_F0" class="stories-link">Z horníka programátorem</a>
          </h4>
          <p class="stories-details">
            youtube.com — 8/2018
          </p>
        </div>
      </div>

      <div class="stories-item">

<img src="../../static/avatars-stories/veronika-productboard.jpg" alt="Doprovodná fotka k příběhu" width="100" height="100" loading="lazy" class="stories-image">

        <div class="stories-body">
          <h4 class="stories-title">
            <a href="https://www.czechcrunch.cz/2019/10/z-nemocnice-do-globalniho-technologickeho-startupu-jak-se-z-mlade-zdravotni-sestry-stala-uspesna-vyvojarka" class="stories-link">Zdravotní sestra z Děčína dnes pracuje jako vývojářka</a>
          </h4>
          <p class="stories-details">
            czechcrunch.cz — 10/2019
          </p>
        </div>
      </div>

      <div class="stories-item">

<img src="../../static/avatars-stories/babu-cervenkova.jpg" alt="Doprovodná fotka k příběhu" width="100" height="100" loading="lazy" class="stories-image">

        <div class="stories-body">
          <h4 class="stories-title">
            <a href="https://www.sendire.cz/programatorka-babu-cervenkova-aplikace-na-miru-pro-jogova-studia-i-medicinu/" class="stories-link">Původně loutkářka má appku pro pacienty s cystickou fibrózou a rezervační systém na jógu</a>
          </h4>
          <p class="stories-details">
            sendire.cz — 7/2024
          </p>
        </div>
      </div>

  </div>

<h3 id="programovani-jako-kariera">Programování jako kariéra    <span id="coding-career"></span><a class="headerlink" href="#programovani-jako-kariera" title="Odkaz na tuto sekci">#</a></h3>
<p>Průměrná mzda programátorů je 50.000 Kč a <a href="https://csu.gov.cz/produkty/na-trhu-je-nedostatek-ict-odborniku">těch zkušených je dlouhodobě nedostatek</a>. Vysokoškolský diplom po tobě většinou nikdo nevyžaduje, můžeš mít pružnou pracovní dobu, můžeš pracovat na dálku. Jestli v roce 2026 existuje výtah k lepší životní úrovni, je to IT. Zkušenějším programátorům navíc nehrozí, že by měli problém sehnat si práci:</p>
<ul>
<li>
<p>V roce 2018 rostlo IT v Evropě <a href="https://2018.stateofeuropeantech.com/">5× rychleji než vše ostatní</a>. Takto rozjetý vlak se nezastaví, zvlášť když není zasažen přímo a podílí se dokonce na řešení krize.</p>
</li>
<li>
<p>Před krizí <a href="https://csu.gov.cz/produkty/na-trhu-je-nedostatek-ict-odborniku">měly dvě třetiny IT firem v Česku nedostatek lidí a poptávka stále rostla</a>. I pokud část firem zmizí a bude na trhu více lidí hledajících práci, programátorů bude pořád nedostatek.</p>
</li>
<li>
<p>Oproti jiným oborům je u IT minimální pokles poptávky, někde je dokonce i nárůst — viz např. <a href="https://public.tableau.com/profile/profesia.analytics4840#!/vizhome/ProfesiaReport/Covid?publish=yes">data od profesia.sk</a>, největšího slovenského portálu s nabídkami práce.</p>
</li>
</ul>
<p>IT samozřejmě neexistuje ve vzduchoprázdnu a ostatní obory potřebuje. Vyrábí nástroje a tyto nástroje musí mít kdo používat. <strong>Pro programátory samotné to ale není takový problém.</strong> Když přestane fungovat prodej letenek, mohou jít programovat třeba pro banky.</p>
<div class="blockquote-container">
    <figure class="blockquote-content">
      <blockquote class="blockquote">
        <p>Na rozdíl od řady dalších profesí je pro IT odborníky specifické především to, že jsou rozptýleni napříč hospodářskými odvětvími.</p>
      </blockquote>
      <figcaption class="blockquote-footer">

          Český statistický úřad

      </figcaption>
    </figure>
  </div>

<p>Snad není žádný jiný profesionální obor vyučovaný na vysokých školách, který je pro samouky stejně přístupný jako IT. Všechno ohledně programování si můžeš nastudovat na internetu a vždy se najde někdo, kdo ti rád poradí. Do chirurgie nebo architektury se takto dostat nelze, i když budeš sebevětší nadšenec. Získat první práci v IT oproti tomu samostudiem jde. Není to jednoduché, ale jde to.</p>
<p>Je ovšem důležité počítat s tím, že <strong>příprava ti může zabrat i dva roky učení a praktických cvičení, a že bude chvíli trvat, než dosáhneš na nadstandardní výdělky.</strong> Rekvalifikace na programování je velký krok, který vyžaduje hodně času, úsilí a odhodlání. Nováčci často projdou úvodními kurzy a pak zjistí, že sehnat první práci vůbec není tak snadné. Místo dobrých rad se jim dostane <a href="../myths/">nejrůznějších mýtů</a>, takže se na vypsané nabídky hlásí nepřipravení a s nerealistickými očekáváními.</p>
<div class="blockquote-container toxic icon">
    <figure class="blockquote-content">
      <i class="bi bi-x-circle blockquote-icon"></i>
      <blockquote class="blockquote">
        <p>Nauč se programovat, firmy v IT berou z nedostatku lidí každého, kdo má jen zájem. Do začátku si řekni aspoň o sto tisíc.</p>
      </blockquote>
      <figcaption class="blockquote-footer">
        český programátorský folklór
      </figcaption>
    </figure>
  </div>

<p>Pokud se chceš programováním živit, tento web ti na dalších stránkách ukáže, <a href="../learn/">kde se můžeš naučit základy</a>, <a href="../practice/">jak získat potřebnou praxi</a> nebo <a href="../candidate/">jak si hledat svou první práci</a>. Kromě toho je tady i <a href="../../jobs/">stránka s nabídkami práce</a>.</p>
<div class="stories">

      <div class="stories-item">

<img src="../../static/avatars-stories/andreas-art.jpg" alt="Doprovodná fotka k příběhu" width="100" height="100" loading="lazy" class="stories-image">

        <div class="stories-body">
          <h4 class="stories-title">
            <a href="https://artalk.info/news/andreas-gajdosik-casto-slychavam-otazku-co-je-na-tom-za-umeni" class="stories-link">Prestižní ocenění pro umělce, který programuje</a>
          </h4>
          <p class="stories-details">
            artalk.info — 4/2019
          </p>
        </div>
      </div>

      <div class="stories-item">

<img src="../../static/avatars-stories/loukykvet.jpg" alt="Doprovodná fotka k příběhu" width="100" height="100" loading="lazy" class="stories-image">

        <div class="stories-body">
          <h4 class="stories-title">
            <a href="https://www.podnikatel.cz/clanky/na-kvetinove-farme-vsazeji-na-cerstvost-a-lokalnost-jak-jejich-byznys-funguje/" class="stories-link">Opustil práci programátora a založil automatizovanou květinovou farmu</a>
          </h4>
          <p class="stories-details">
            podnikatel.cz — 10/2018
          </p>
        </div>
      </div>

      <div class="stories-item">

<img src="../../static/avatars-stories/baru-kanada.jpg" alt="Doprovodná fotka k příběhu" width="100" height="100" loading="lazy" class="stories-image">

        <div class="stories-body">
          <h4 class="stories-title">
            <a href="https://blog.python.cz/pyladies-to-zacalo-kanadou-to-neskoncilo" class="stories-link">Studentka dostala prestižní stáž v Kanadě díky programování</a>
          </h4>
          <p class="stories-details">
            blog.python.cz — 10/2020
          </p>
        </div>
      </div>

      <div class="stories-item">

<img src="../../static/avatars-stories/ivca-doktorka.jpg" alt="Doprovodná fotka k příběhu" width="100" height="100" loading="lazy" class="stories-image">

        <div class="stories-body">
          <h4 class="stories-title">
            <a href="https://www.imysleni.cz/clanky/rozhovor/220-ivana-brabcova-doktorka-ktera-porada-kurzy-v-pythonu" class="stories-link">Doktorka díky programování lépe diagnostikuje rakovinu</a>
          </h4>
          <p class="stories-details">
            imysleni.cz — 10/2019
          </p>
        </div>
      </div>

  </div>

<h2 id="programovani-cnc-stroju">Programování CNC strojů    <span id="cnc"></span><a class="headerlink" href="#programovani-cnc-stroju" title="Odkaz na tuto sekci">#</a></h2>
<p>CNC jsou programovatelné průmyslové stroje, které umí frézovat, vrtat, soustružit, řezat, apod. Lidem, kteří těmto strojům umí zadávat úkoly a tvořit na nich výrobky, se říká CNC programátoři. <strong>Pracují jak se samotným strojem, tak i s počítačem, tím ale podobnost s klasickým programováním končí.</strong> Pro lepší představu o této profesi může sloužit <a href="https://www.youtube.com/watch?v=uiDdWbSY04s">reportáž Jihočeské televize</a>.</p>
<div class="blockquote-container avatar">
    <figure class="blockquote-content">

<img src="../../static/avatars-quotes/marek-dlabacek.jpg" alt="Marek Dlabáček" width="50" height="50" loading="lazy" class="blockquote-avatar">

      <blockquote class="blockquote">
        <p>Obor mechanik seřizovač-programátor byl hlavně o mechanik, pak lehce o seřizovač a takřka vůbec o programátor. A když, tak programovat CNC, což není rozhodně totéž jako programovat dejme tomu aplikace pro web.</p>
      </blockquote>
      <figcaption class="blockquote-footer">

          Marek Dlabáček, autor článku <a href="https://blog.python.cz/ja-python-a-rosti">Já, Python a Roští</a>

      </figcaption>
    </figure>
  </div>

<p>Tento web se zabývá vytvářením softwaru, tedy programů pro počítače nebo mobily. Pokud toužíš programovat CNC, budeš muset hledat informace jinde.</p>
<!--  -->

        <div class="pagination">
          <div class="pagination-control">
          
          
            <a href="../" class="pagination-button" title="Předchozí téma">
              <i class="bi bi-arrow-left"></i>
              Cesta juniora
            </a>
          
          </div>
          <div class="pagination-control">
          
          
            <a href="../myths/" class="pagination-button" title="Další téma">
              Mýty
              <i class="bi bi-arrow-right"></i>
            </a>
          
          </div>
        </div>
      
    </main>

    <nav id="toc" class="toc">
      <div class="toc-container">
        <h3 class="toc-heading">
          <i class="bi bi-journals"></i> Příručka
        </h3>
        <ul class="toc-list">
          
            <li class="toc-item">
              <a class="toc-link" href="../">
                Cesta juniora
              </a>
            </li>
          
            <li class="toc-item active">
              <a class="toc-link" href="./">
                Proč programovat
              </a>
            </li>
          
            <li class="toc-item">
              <a class="toc-link" href="../myths/">
                Mýty
              </a>
            </li>
          
            <li class="toc-item">
              <a class="toc-link" href="../women/">
                Ženy v IT
              </a>
            </li>
          
            <li class="toc-item">
              <a class="toc-link" href="../parents/">
                Rodiče v IT
              </a>
            </li>
          
            <li class="toc-item">
              <a class="toc-link" href="../learn/">
                Základy
              </a>
            </li>
          
            <li class="toc-item">
              <a class="toc-link" href="../nocode/">
                Bez kódu
              </a>
            </li>
          
            <li class="toc-item">
              <a class="toc-link" href="../english/">
                Angličtina
              </a>
            </li>
          
            <li class="toc-item">
              <a class="toc-link" href="../course/">
                Vybírání kurzu
              </a>
            </li>
          
            <li class="toc-item">
              <a class="toc-link" href="../practice/">
                Procvičování
              </a>
            </li>
          
            <li class="toc-item">
              <a class="toc-link" href="../community/">
                Komunity
              </a>
            </li>
          
            <li class="toc-item">
              <a class="toc-link" href="../help/">
                Řešení problémů
              </a>
            </li>
          
            <li class="toc-item">
              <a class="toc-link" href="../certification/">
                Certifikace
              </a>
            </li>
          
            <li class="toc-item">
              <a class="toc-link" href="../mentoring/">
                Mentoring
              </a>
            </li>
          
            <li class="toc-item">
              <a class="toc-link" href="../projects/">
                Projekty
              </a>
            </li>
          
            <li class="toc-item">
              <a class="toc-link" href="../git/">
                Git a GitHub
              </a>
            </li>
          
            <li class="toc-item">
              <a class="toc-link" href="../collaboration/">
                Spolupráce
              </a>
            </li>
          
            <li class="toc-item">
              <a class="toc-link" href="../mental-health/">
                Psychika
              </a>
            </li>
          
            <li class="toc-item">
              <a class="toc-link" href="../candidate/">
                Hledání práce
              </a>
            </li>
          
            <li class="toc-item">
              <a class="toc-link" href="../cv/">
                Životopis
              </a>
            </li>
          
            <li class="toc-item">
              <a class="toc-link" href="../github-profile/">
                GitHub profil
              </a>
            </li>
          
            <li class="toc-item">
              <a class="toc-link" href="../linkedin/">
                LinkedIn
              </a>
            </li>
          
            <li class="toc-item">
              <a class="toc-link" href="../interview/">
                Pohovor
              </a>
            </li>
          
        </ul>
      </div>
    </nav>
  </div>
</div>


  <hr class="visually-hidden">

  <footer class="footer">
    <div class="footer-section footer-promo">
      <div class="footer-promo-item wide">
        <h3 class="footer-heading"><i class="bi bi-envelope-paper-fill"></i> Novinky pravidelně v mailu</h3>
        <form class="newsletter-container" id="email-form" method="post" action="https://buttondown.com/api/emails/embed-subscribe/juniorguru">
          <p>
            Zadej e-mail a přidej se k <strong>735 lidem</strong>, kteří sledují newsletter z junior.guru:
          </p>
          <fieldset class="newsletter-fieldset">
            <div class="newsletter-email">
              <input class="newsletter-email-control" type="email" id="newsletter-email" name="email">
            </div>
            <div class="newsletter-submit">
              <input class="newsletter-submit-control" type="submit" value="Odebírat">
            </div>
          </fieldset>
          <p class="newsletter-note">
            <i class="bi bi-info-circle"></i> Tvůj e-mail se použije jen a pouze na zasílání novinek, které si můžeš kdykoliv zase odhlásit.
            <a href="../../privacy/"> Zásady ochrany osobních údajů</a> popisují, jaká data o tobě junior.guru má a jak s nimi zachází.
          </p>
        </form>
      </div>
      <div class="footer-promo-item">
        <h3 class="footer-subheading"><i class="bi bi-person-circle"></i> Příběhy juniorů</h3>
        
        <div class="footer-featured">
          
          
<img src="../../static/avatars-participants/simon-koreny.jpg" alt="" width="100" height="100" loading="lazy" class="footer-featured-image">

          <div class="footer-featured-body">
            <a class="footer-featured-link" href="../../stories/simon-koreny/">Z barmana IT manažer. Teď mířím k roli firemního šamana, říká Šimon</a>
          </div>
        </div>
        
        <div class="footer-featured">
          
          
<img src="../../static/avatars-participants/nina-brichackova.jpg" alt="" width="100" height="100" loading="lazy" class="footer-featured-image">

          <div class="footer-featured-body">
            <a class="footer-featured-link" href="../../stories/nina-brichackova/">Mnohdy ani sama firma nemá jasno v tom, koho chce nabrat, říká vývojářka Nina</a>
          </div>
        </div>
        
      </div>
      <div class="footer-promo-item">
        <h3 class="footer-subheading"><i class="bi bi-play-circle-fill"></i> Klubové akce</h3>
        
        <div class="footer-featured">
          
          
<img src="../../static/avatars-participants/stepan-bechynsky.jpg" alt="" width="100" height="100" loading="lazy" class="footer-featured-image">

          <div class="footer-featured-body">
            <a class="footer-featured-link" href="../../events/60/">Jak se dělá Infrastructure as Code</a>
          </div>
        </div>
        
        <div class="footer-featured">
          
          
<img src="../../static/avatars-participants/adam-vesecky.jpg" alt="" width="100" height="100" loading="lazy" class="footer-featured-image">

          <div class="footer-featured-body">
            <a class="footer-featured-link" href="../../events/59/">Jak se vzdělává a přemýšlí product-oriented vývojář v roce 2026</a>
          </div>
        </div>
        
      </div>
    </div>
    <div class="footer-section footer-address">
      <ul class="footer-address-list">
        <li class="footer-address-item">
          
<img src="../../static/logo-i.svg" alt="Logo junior.guru" width="90" height="40" loading="lazy" class="footer-address-logo">

        </li>
        <li class="footer-address-item">
          <h3 class="footer-subheading">Projekt</h3>
          Junior Guru<br>
          stylizovaně „junior.guru“<br>
          <a href="https://logo.junior.guru/" target="_blank" rel="noopener">logo a barvy</a>
        </li>
        <li class="footer-address-item">
          <h3 class="footer-subheading">Provozovatel</h3>
          Jan Javorek<br>
          OSVČ, neplátce DPH<br>
          IČO: <a href="https://ares.gov.cz/ekonomicke-subjekty?ico=74279858" target="_blank" rel="noopener">74279858</a><br>
          Lupáčova 375/24<br>
          130 00 Praha
        </li>
        <li class="footer-address-item footer-links">
          <h3 class="footer-subheading">Kontakt a sociální sítě</h3>
          <p class="footer-links-email"><a href="mailto:honza@junior.guru">honza@<!---->junior.guru</a></p>
          <ul class="footer-links-icons footer-icons-list">
            <li class="footer-icons-item">
              <a href="https://www.youtube.com/@juniordotguru" target="_blank" rel="noopener">
                <i class="bi bi-youtube" role="img" aria-label="YouTube"></i>
              </a>
            </li>
            <li class="footer-icons-item">
              <a href="https://www.linkedin.com/in/honzajavorek/" target="_blank" rel="noopener">
                <i class="bi bi-linkedin" role="img" aria-label="LinkedIn"></i>
              </a>
            </li>
            <li class="footer-icons-item">
              <a href="../../club/">
                <i class="bi bi-discord" role="img" aria-label="Discord"></i>
              </a>
            </li>
            <li class="footer-icons-item">
              <a href="https://mastodonczech.cz/@honzajavorek/tagged/juniorguru" target="_blank" rel="noopener">
                <i class="bi bi-mastodon" role="img" aria-label="Mastodon"></i>
              </a>
            </li>
            <li class="footer-icons-item">
              <a href="https://github.com/juniorguru/" target="_blank" rel="noopener">
                <i class="bi bi-github" role="img" aria-label="GitHub"></i>
              </a>
            </li>
          </ul>
        </li>
      </ul>
    </div>
    <div id="honza" class="footer-section footer-about">
      <h3 class="footer-heading">Kdo to provozuje? Na čem vydělává?</h3>
      <div class="footer-about-content">
        <div class="footer-about-text">
          
<img src="../../static/avatars-participants/honza-javorek.jpg" alt="Honza Javorek" width="100" height="100" loading="lazy" class="footer-about-avatar">

          <p>
            Jmenuji se Honza Javorek a býval jsem obyčejný programátor. Díky dobrovolným aktivitám jsem se dostal k
            pomáhání začátečníkům, a to mě hodně bavilo. Časem mi přišlo, že chybí jedno místo, kde by byly všechny
            pracovní nabídky pro juniory, nezávislé informace a základní praktické rady. Proto jsem odešel z korporátu a
            založil tento projekt.
          </p>
          <p>
            Chci začátečníkům zpříjemnit cestu k jejich první práci v IT a dodat jim kultivovanou podpůrnou komunitu,
            kde budou vítáni a mezi svými. Chci nezávisle informovat o vzdělávacích agenturách a propojovat juniory s
            firmami, kam by mohli nastoupit. Chci, aby každý Luďan z Mostu, každá puberťačka, každý vědec nebo každá
            máma na rodičovské měli po ruce návod, jak začít s programováním.
          </p>
          <p>
            Tento web má <a href="../../about/">veřejná čísla</a>, <a href="https://github.com/juniorguru/">otevřený zdrojový kód</a> a obsah je pod <a href="https://creativecommons.org/licenses/by-sa/4.0/deed.cs">CC licencí</a>. Ilustrace si kreslím sám.
            Projekt tvořím jako podnikatel na volné noze, jenž nemá ambice rozjíždět firmu. Své úspěchy a selhání
            otevřeně popisuji v každotýdenních poznámkách na <a href="https://honzajavorek.cz/blog/">osobním blogu</a>.
            Cílem je vydělat si tak akorát, aby se žilo dobře mojí rodině.
          </p>
        </div>
        <div class="footer-about-finances">
          <h4 class="footer-subheading">Můj aktuální čistý zisk</h4>
          <p class="footer-finances-number">34.199 Kč měsíčně</p>

          <h4 class="footer-subheading">Zdroje příjmů, zaokrouhleno</h4>
          <ul class="footer-finances-list">
            
            <li>
              <strong class="footer-finances-value">63 %</strong>
              členství v klubu
            </li>
            
            <li>
              <strong class="footer-finances-value">32 %</strong>
              příspěvky sponzorů
            </li>
            
            <li>
              <strong class="footer-finances-value">6 %</strong>
              dobrovolné příspěvky
            </li>
            
          </ul>
          <p class="footer-finances-actions">
            <span class="footer-finances-button">
              <a class="btn btn-lg btn-primary" href="../../about/">Čísla a grafy</a>
            </span>
          </p>
        </div>
      </div>
    </div>
    <div class="footer-nav-container">
      <nav class="footer-section footer-nav">
        <h3 class="footer-heading">Buď v obraze</h3>
        <p>
          <a href="../../news/">Novinky</a>, 
          <a href="../../podcast/">Podcast</a>, 
          <a href="../../events/">Klubové akce</a>, 
          <a href="../../stories/">Příběhy</a>, 
          <a href="../../wisdom/">Moudra</a>
          
        </p>

        <h3 class="footer-heading">Příručka</h3>
        <p>
          
          <a href="../">Cesta juniora</a>, 
          
          <a href="./">Proč programovat</a>, 
          
          <a href="../myths/">Mýty</a>, 
          
          <a href="../women/">Ženy v IT</a>, 
          
          <a href="../parents/">Rodiče v IT</a>, 
          
          <a href="../learn/">Základy</a>, 
          
          <a href="../nocode/">Bez kódu</a>, 
          
          <a href="../english/">Angličtina</a>, 
          
          <a href="../course/">Vybírání kurzu</a>, 
          
          <a href="../practice/">Procvičování</a>, 
          
          <a href="../community/">Komunity</a>, 
          
          <a href="../help/">Řešení problémů</a>, 
          
          <a href="../certification/">Certifikace</a>, 
          
          <a href="../mentoring/">Mentoring</a>, 
          
          <a href="../projects/">Projekty</a>, 
          
          <a href="../git/">Git a GitHub</a>, 
          
          <a href="../collaboration/">Spolupráce</a>, 
          
          <a href="../mental-health/">Psychika</a>, 
          
          <a href="../candidate/">Hledání práce</a>, 
          
          <a href="../cv/">Životopis</a>, 
          
          <a href="../github-profile/">GitHub profil</a>, 
          
          <a href="../linkedin/">LinkedIn</a>, 
          
          <a href="../interview/">Pohovor</a>
          
        </p>

        <h3 class="footer-heading">Kurzy</h3>
        <p>
          
          <a href="../../courses/ajtyvit/">Aj Ty v IT</a>, 
          
          <a href="../../courses/beeit/">BeeIT</a>, 
          
          <a href="../../courses/codecademy/">Codecademy</a>, 
          
          <a href="../../courses/coderslab/">Coders Lab</a>, 
          
          <a href="../../courses/codewars/">Codewars</a>, 
          
          <a href="../../courses/codingbootcamppraha/">Coding Bootcamp Praha</a>, 
          
          <a href="../../courses/coreskill/">CoreSkill</a>, 
          
          <a href="../../courses/coursera/">Coursera</a>, 
          
          <a href="../../courses/cs50/">CS50</a>, 
          
          <a href="../../courses/czechitas/">Czechitas</a>, 
          
          <a href="../../courses/datacamp/">DataCamp</a>, 
          
          <a href="../../courses/djangogirls/">Django Girls</a>, 
          
          <a href="../../courses/dokazesprogramovat/">Dokážeš programovat</a>, 
          
          <a href="../../courses/edx/">edX</a>, 
          
          <a href="../../courses/egghead/">egghead.io</a>, 
          
          <a href="../../courses/engeto/">ENGETO</a>, 
          
          <a href="../../courses/freecodecamp/">freeCodeCamp</a>, 
          
          <a href="../../courses/greenfox/">Green Fox Academy</a>, 
          
          <a href="../../courses/hacknisvoubudoucnost/">Hackni svou budoucnost (David Šetek)</a>, 
          
          <a href="../../courses/itacademy/">IT Academy</a>, 
          
          <a href="../../courses/itvkurze/">IT v kurze</a>, 
          
          <a href="../../courses/itabsolvent/">IT-absolvent</a>, 
          
          <a href="../../courses/itnetwork/">ITnetwork</a>, 
          
          <a href="../../courses/jetbrains/">JetBrains Academy</a>, 
          
          <a href="../../courses/lovelydata/">Lovely Data</a>, 
          
          <a href="../../courses/lucietvrdikova/">Lucie Tvrdíková</a>, 
          
          <a href="../../courses/naucmeit/">Nauč mě IT</a>, 
          
          <a href="../../courses/naucsepython/">Nauč se Python</a>, 
          
          <a href="../../courses/okskoleni/">OKškolení</a>, 
          
          <a href="../../courses/pluralsight/">Pluralsight</a>, 
          
          <a href="../../courses/prahacodingschool/">Praha Coding School</a>, 
          
          <a href="../../courses/primakurzy/">PrimaKurzy</a>, 
          
          <a href="../../courses/programkonet/">Programko.NET (Petr Voborník)</a>, 
          
          <a href="../../courses/pyladies/">PyLadies</a>, 
          
          <a href="../../courses/radekkitner/">Radek Kitner</a>, 
          
          <a href="../../courses/railsgirls/">Rails Girls</a>, 
          
          <a href="../../courses/reactgirls/">ReactGirls</a>, 
          
          <a href="../../courses/kurzyvsb/">Rekvalifikační kurzy VŠB-TU</a>, 
          
          <a href="../../courses/robweb/">ROB WEB (yablko)</a>, 
          
          <a href="../../courses/robotdreams/">robot_dreams</a>, 
          
          <a href="../../courses/scrimba/">Scrimba</a>, 
          
          <a href="../../courses/scripteo/">Scripteo (Vladimír Macek)</a>, 
          
          <a href="../../courses/seduo/">Seduo</a>, 
          
          <a href="../../courses/sharpprogrammer/">Sharp Programmer (Andrew Sharp)</a>, 
          
          <a href="../../courses/schoolofcode/">School of Code</a>, 
          
          <a href="../../courses/skillmea/">Skillmea</a>, 
          
          <a href="../../courses/sdacademy/">Software Development Academy</a>, 
          
          <a href="../../courses/step/">STEP</a>, 
          
          <a href="../../courses/streetofcode/">Street of Code</a>, 
          
          <a href="../../courses/udacity/">Udacity</a>, 
          
          <a href="../../courses/udemy/">Udemy</a>, 
          
          <a href="../../courses/umimpython/">UmimPython.cz</a>, 
          
          <a href="../../courses/unicornhatchery/">Unicorn Hatchery</a>, 
          
          <a href="../../courses/vita/">VITA Academy</a>, 
          
          <a href="../../courses/webykvalitne/">Webařce pod rukou (Magdaléna Boušková)</a>, 
          
          <a href="../../courses/webrebel/">Webrebel</a>, 
          
          <a href="../../courses/42prague/">42 Prague</a>
          
        </p>

        <h3 class="footer-heading">Pracovní nabídky</h3>
        <p>
          <a href="../../jobs/remote/">Junior programátor na dálku</a>,
          <a href="../../jobs/region/praha/">Junior programátor Praha</a>,
          <a href="../../jobs/region/brno/">Junior programátor Brno</a>,
          <a href="../../jobs/region/ostrava/">Junior programátor Ostrava</a>
        </p>

        <h3 class="footer-heading">Témata, která řešíme v klubu</h3>
        <p>
          
          <a href="../../topics/adventofcode/">Advent of Code</a>, 
          
          <a href="../../topics/javascript/">JavaScript</a>, 
          
          <a href="../../topics/python/">Python</a>
          
        </p>
      </nav>
    </div>
    <nav class="footer-section footer-rules">
      <h3 class="visually-hidden">Pravidla</h3>
      <ul class="footer-rules-list">
        <li class="footer-rules-item">
          <a href="../../about/">Čísla a grafy</a>
        </li>
        <li class="footer-rules-item">
          <a href="../../coc/">Pravidla chování</a>
        </li>
        <li class="footer-rules-item">
          <a href="../../tos/">Obchodní podmínky</a>
        </li>
        <li class="footer-rules-item">
          <a href="../../privacy/">Ochrana osobních údajů</a>
        </li>
        <li class="footer-rules-item">
          <a href="https://creativecommons.org/licenses/by-sa/4.0/deed.cs" target="_blank" rel="noopener">Licence obsahu
            (CC BY-SA)</a>
        </li>
      </ul>
    </nav>
  </footer>

  <script async src="https://sa.junior.guru/latest.js"></script>
  <noscript><img src="https://sa.junior.guru/noscript.gif" alt="" referrerpolicy="no-referrer-when-downgrade"></noscript>

  <dialog class="discord-dialog">
    <p>
      Odkaz vede do <strong>klubu</strong> na sociální síti <strong>Discord</strong>, kam mají přístup jen členové.
      Pokud v klubu nejsi, neotevře se ti to správně.
    </p>
    <a class="discord-dialog-continue">
      Otevřít
    </a>
    <a class="discord-dialog-club" href="../../club/">
      Co je klub?
    </a>
  </dialog>
</body>
</html>