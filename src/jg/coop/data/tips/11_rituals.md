# ☕️ Jak se zapojit do rituálů
Rituály udávají zdejší komunitě rytmus. Společné a pravidelné sdílení pokroků, objevů, radostí, nebo zlostí tě bude motivovat a sbližovat.

## Týdenní plány 🗓️
Každé pondělí vytvářím v <#WEEKLY_PLANS> nové vlákno. Do vlákna hned přidávám všechny, kdo si v _Kanály a role_ nastavili, že plánovat chtějí.

Do vlákna napiš, co se ti povedlo minulý týden, co plánuješ dělat tento, a co tě brzdí. Cokoliv tě posunuje vpřed: Učení, práce, vlastní projekt… Zamyslíš se, naplánuješ si věci, ohlédneš se. Tři body, žádná slohovka.

Může být úlevné, když uvidíš, že se v tom všichni plácají stejně jako ty. A třeba zahlédneš někoho, kdo se věnuje podobným věcem jako ty, a s kým by šlo třeba vytvořit skupinku.

## Můj dnešní objev 💡
Pokaždé, když se naučíš něco nového, nasměruj svou radost do <#TIL>. Hoď tam o tom 1–2 věty, přidej třeba odkaz. Hned ti pod tím udělám vlákno, kde se dá diskutovat.

Neboj se, že to bude triviální. Pro někoho to bude samozřejmost, ale pro spoustu dalších fakt objev. Ani senioři nerozumí všemu, většinou jen své úzké specializaci, a rádi se něco přiučí.

Když to uvedeš hranatými závorkami s pár klíčovými slovy, třeba `[Python, Git]`, pomůžeš ostatním rychle pochopit, jakých témat se tvůj tip týká.

## Past vedle pasti 🔥
Pokaždé, když tě něco naštve, nasměruj svou zlobu do <#VENTING>. Půl dne debugování kvůli středníku? Zamotaný Git? Dostaň to ze sebe! A můžeš tím někoho před určitou pastí i varovat.

Hned ti pod tím udělám vlákno, kde se dá diskutovat. Ostatní ti mohou poradit, politovat tě, nebo se nad tím aspoň zasmějete.
