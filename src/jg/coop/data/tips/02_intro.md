# 👋 Proč se představit
První, co se hodí v klubu udělat, je představit se v kanálu <#INTRO>. Ostatní členové klubu se tak doví, co už máš za sebou a co je tvým cílem.

## Co psát 📝
Zajímá nás všechno, díky čemu tě poznáme, ale piš jen to, co chceš, abychom o tobě věděli. Povinné není nic, ale těžko ti dobře poradíme s kariérou nebo kurzem, pokud nebudeme znát tvou situaci.

- Co tě přivedlo do klubu?
- Jaké máš vzdělání a čím se teď živíš?
- Máš za sebou nějaké IT školy nebo kurzy?
- Jaké věci už umíš?
- Jak dlouho se zajímáš o programování?
- Co tě láká: weby, hry, datová analýza, mobilní appky…?
- Máš nějaký svůj projekt?
- Plánuješ si hledat práci v oboru?
- Kolik na to máš času?

Jo, není to jednoduché. Překonat ostych, vymyslet co napsat a ještě nějak poskládat slova za sebe. Když to však zvládneš, klub ti bude umět posloužit mnohem líp.

## Uvítací vlákno 🧵
Pokud už máš představení, objeví se pod tvou zprávou vlákno („thread“), kam mohou ostatní reagovat a kde můžeš případně něco doplnit. Krátké uvítání tam budeš mít i ode mně.

## Anonymita 🥷
Je na tobě, jestli chceš být v klubu pod přezdívkou, nebo skutečným jménem. Účet na junior.guru máš na své jméno a e-mail, ale k těm má přístup jen <@HONZA>. Ostatní vidí to, co máš na Discordu.
