# 🧭 Jak se vyznat v klubu
Kanálů je tady mnoho, ale neboj se toho. Po pár dnech si všimneš, že někde se toho děje víc, jinde je to klidnější a něco tě vůbec nezajímá, tak si to vypneš.

## Co jsou kanály? 💬
Jejich názvy začínají znakem #, ale nejsou to hashtagy. Kanály jsou jako místnosti v bytě nebo pódia na festivalu. Rozdělují diskuzi podle účelu a tématu. Nemusí být jen textové, existují i hlasové a další.

## Jak se vyznat v kanálech? 🗺
Kanály jsou rozděleny do kategorií, např. Rituály, Studium, Shánění práce. To ti může orientaci zjednodušit. Každý kanál má svůj popis, kde zjistíš jeho účel. Na počítači stačí kanál rozkliknout a podívat se do horní lišty. Na mobilu se popis zobrazí, až když zprava vysuneš seznam členů.

## Stejně nevíš? 🤔
Máš téma, které chceš probrat, ale není ti jasné kam s ním? Ujistit se můžeš v kanálu <#META>, nebo se soukromě zeptej moderátorů a oni ti poradí. Ale určitě nad tím nedumej moc dlouho. Vždycky to můžeš dát do <#CHAT>, který snese cokoliv.

## Je toho moc! 🙈
Pokud nemáš čas sledovat všechny diskuze, mrkni občas aspoň do <#ANNOUNCEMENTS>. Každý týden je tam shrnutí s nejoceňovanějšími příspěvky.

V seznamu kanálů úplně nahoře máš nastavení s názvem _Kanály a role_. Na záložce _Procházet kanály_ si můžeš ručně schovat vše, co tě nezajímá.

Schovej si třeba celou kategorii _Archiv_. Tam jsou staré kanály, které už nepoužíváme, ale chceme, aby jejich historie zůstala ve vyhledávání.
