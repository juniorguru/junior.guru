# 💛 Proč se nebát přispívat
Možná tě něco zajímá, ale bojíš se zeptat. Možná máš co napsat k tématu, ale nechceš riskovat nepříjemné reakce. Co když se ti někdo vysměje? Co když tě někdo nepochopí?

## Neboj! 🫶
Smyslem celého klubu je, aby se začátečníci měli kde ptát a po ruce byl někdo, kdo jim poskytne pomoc, podporu nebo vysvětlení. Všichni jsme tu proto, abychom se něco naučili, sdíleli zkušenosti, radili se.

To se ale může dařit jen pokud k sobě máme respekt a není tu čeho nebo koho se bát. Proto si dáváme záležet, aby tu bylo bezpečné a podporující prostředí.

## Pravidla ☑️
Přečti si [zásady, kterými se to tu řídí](https://junior.guru/coc/). Popisují, jak se tady snažíme komunikovat a co tu naopak vítáno není.

Prohřešky bereme vážně. Na rozdíl od skupin např. na Facebooku, kde můžeš dostat posměšné, jízlivé, sexistické, nebo namachrované odpovědi, tady by byli takoví lidé rychle a rázně vyvedeni.

## Piš moderátorům 👮
Lidi jsou jen lidi a psaný projev má své limity, takže i v klubu samozřejmě dochází k nedorozuměním. I dobře míněná, ale stručná věta může vyznít úsečně, nebo až agresivně.

Hlídat nevhodné chování je jako dávat pozor, aby zahrádka nezarostla plevelem. Placený zahradník <@HONZA> vše vyřeší za tebe, ale nemá oči všude a uvítá pomoc.

Stačí nechat pár kopřiv a záhonem se už nikdo chtít procházet nebude. Takže pokud se ti něco nepozdává, sdílej svoje pocity s moderátory. Neboj, zůstane to jen mezi vámi.
