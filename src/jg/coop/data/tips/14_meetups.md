# 👭 Jak se potkávat naživo
Můžeme si psát a volat, ale v určitých ohledech osobní setkávání nic nenahradí. Jak fungují na junior.guru místní skupinky a srazy?

## Místní skupinky 🗺️
Kanál <#GROUPS> slouží k vytváření chatů pro libovolné skupiny, třeba studijní, nebo projektové. Taky ale pro skupiny místní: Praha, Brno, Ostrava… Tam dochází k různým výpomocem, pozvánkám na lokální akce, spontánním srazům v kavárně nebo u piva, aj. domluvám.

Přidej se do jedné z nich podle lokality, ve které žiješ. Buď ji otevři a dej _Sledovat_, nebo do ní něco napiš. Tím samým tlačítkem se můžeš kdykoliv zase odebrat.

Pokud skupina pro tvou lokalitu ještě neexistuje, založ ji! Možná zjistíš, že nedaleko bydlí další členové a můžete si psát, nebo se potkat.

## Pozvánky na srazy 🗓️
Pokud někdo skupinku zapíše [tady do souboru](https://github.com/juniorguru/junior.guru/blob/main/jg/coop/data/meetups.yml) spolu se seznamem krajů, v rámci kterých se mám dívat po akcích, tak potom do chatu automaticky posílám pozvánky na pravidelné srazy místních programátorských a testerských komunit. Proč na takové akce chodit a co očekávat si [přečti v příručce](https://junior.guru/handbook/community/).

Pomocí reakce 🙋 můžeš dát ostatním vědět, že se tam chystáš, a můžete se tam spolu vypravit, nebo se na místě potkat a poznat.

## Pozvánky na větší akce 🎪
O větších nebo vzácnějších akcích, jako například konferencích, je dobré dát vědět všem, protože na ně mohou chtít dorazit i přespolní. Ideální je na to kanál <#PROMO>.

Na akci pozveš ostatní tak, že tam pro ni založíš nové vlákno. V něm se pak dá provozovat společné těšení, výměny lístků, domlouvání společných cest, nebo prostě jen zjišťování, koho dalšího tam člověk potká.
