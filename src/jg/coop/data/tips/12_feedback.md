# 🔬 Jak dostat zpětnou vazbu na CV nebo kód
Jedna z hlavních výhod toho, že kolem sebe máš další lidi z oboru, je zpětná vazba. Ať už na životopis, nebo na kód, je to způsob, jak se aspoň trochu konfrontovat s realitou ještě před tím, než do ní vyrazíš naplno.

## Příručka 📖
Opakovat tytéž rady stále dokola by po čase nikoho nebavilo, takže využij toho, že jich je docela dost sepsaných v příručce ([životopis](https://junior.guru/handbook/cv/), [GitHub profil](https://junior.guru/handbook/github-profile/), [LinkedIn](https://junior.guru/handbook/linkedin/)).

## Automatická kontrola 🤖
Pro GitHub ti umím dát základní zpětnou vazbu i já. Jdi do <#CV_GITHUB_LINKEDIN> a založ nové vlákno. Když bude v textu odkaz na tvůj GitHub profil, roztočím [svá ozubená kolečka](https://github.com/juniorguru/hen) a celý ho zkontroluji.

Pokud najdu nějaké nedostatky, pošlu ti doporučení, co a jak zlepšit. Až si to opravíš, stačí mě ve vlákně označit, např. `@kuře náápipipi!` a já to projedu znova.

## CV, GitHub, LinkedIn 🦸
Pokud do <#CV_GITHUB_LINKEDIN> nahraješ PDF s životopisem, nebo odkaz na LinkedIn, tak s tím ti zatím nepomůžu. Pokusím se ale udělat vše pro to, aby na to mrknul někdo jiný. Poprosím všechny, kdo si v _Kanály a role_ nastavili, že chtějí s CVčky pomoci.

Pojmenuj vlákno tak, ať je tam jméno a co chceš řešit. Třeba: „Zdislava Kuřátková - CV, Linkedin“ Používej štítky. Ať se v tom vyznáme.

## Danova podpultová šablona 📝
<@DANIEL> má šablonu na CV, která sleduje všechna doporučení z [návodu na junior.guru](https://junior.guru/handbook/cv/), případně se od nich odchyluje jen minimálně. Ještě je stále ve vývoji, tak zatím není volně ke stažení, ale Dan ji posílá každému, kdo mu o ni napíše.

## Výtvory 🛠️
Pokud něco vytvoříš, třeba i malou blbinku, hoď to se štítkem _chlubím se_ do <#CREATIONS> a sdílej tu radost! Pokud chceš, aby někdo mrknul i na kód a napsal ti, co by šlo zlepšit, dej tomu štítek _chci zpětnou vazbu_.
