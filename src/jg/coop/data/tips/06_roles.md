# 🙋 Jak tady fungují role
Proč je někdo zelený, nebo žlutý? Co znamená srdce vedle jména? A proč se hodí používat emoji reakce na příspěvky?

## Role 🏅
Na Discordu mohou lidi mít role, díky kterým mají barvu, ikonu vedle jména, jsou oddělení v seznamu členů, nebo mají nějaká oprávnění navíc.

Na každém Discordu je to jinak, zcela podle chuti správců. V klubu se o většinu rolí starám já. Některé dávám jen pro lepší orientaci, jiné za zásluhy. Dvě role ti vysvětlím přímo tady. Popis ostatních najdeš kdykoliv v kanálu <#GUIDE_ROLES>.

## Mám #ahoj a profilovku 🦸
Když se představíš v <#INTRO> a dáš si profilový obrázek, dostaneš ode mě roli <@&HAS_INTRO_AND_AVATAR>. V uživatelském nastavení hledej sekci _Profily_. Nemusí to být fotka, jde pouze o to, abychom tu neměli deset Honzů, které nerozeznáme od sebe. Role měním zhruba jednou denně, takže je potřeba počkat, než se ti objeví.

## Hodně pomáhám 💛
Když si čteš v klubu a příspěvek tě zaujme, rozdávej emoji reakce, třeba ❤️, 👍, nebo 👀. Někdo si dal práci s odpovědí a je fajn vědět, že to ostatní čtou a že to pomohlo.

Já reakce počítám a dělám z toho týdenní souhrny v <#ANNOUNCEMENTS>, ale nejen ty. Členové, kteří mají za poslední rok nebo měsíc nejvíc pozitivně hodnocených příspěvků, ode mě dostávají nejprestižnější roli v klubu, <@&MOST_HELPFUL>.

Nehrajeme si na seniory a juniory. Kdokoliv může být nápomocný, ať už dobrou myšlenkou, otázkou, odpovědí, nebo sdílením zajímavých tipů.

## Samoobsluha 🛒
V seznamu kanálů úplně nahoře máš nastavení s názvem _Kanály a role_. Na záložce _Přizpůsobit_ si můžeš některé role ručně přidat nebo odebrat.

Pokud už např. nechceš radit s CVčky a otravují tě související upozornění, zruš si to tam. Nebo si nastav, že tě zajímá testování, pokud chceš, aby tě na základě toho mohli ostatní občas označit.
